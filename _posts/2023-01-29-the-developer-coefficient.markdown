---
layout: post
title: "เรื่องที่น่าสนใจจากรายงาน The Developer Coefficient"
date: 2023-01-29
tags: [survey]
---

จากรายงานผลสำรวจของบริษัท [Stripe](https://stripe.com/) เมื่อปี 2018 ได้ทำการศึกษาเรื่องเกี่ยวกับบทบาทของ developer ที่มีผลต่อธุรกิจ ผู้เข้าร่วมงานวิจัยประกอบไปด้วย developer และ ผู้บริหารระดับ C-level อย่างละ 1000+ คนในอังกฤษ อเมริกา ฝรั่งเศส เยอรมนี และ สิงคโปร์ พบว่ามีสิ่งน่าใจมาก ๆ เลยนำมาบันทึกไว้อ้างอิงสักหน่อย

## ผู้บริหารมองว่าการขาด developer ในตลาดเป็นความเสี่ยงต่อธุรกิจมากกว่าการขาดเงินลงทุน
ความเสี่ยงที่สูงที่สุดคือ security และ การรั่วไหลของข้อมูล (66%) ตามมาด้วยการเปลี่ยนแปลงในองค์กรจาก technology ใหม่ ๆ (62%) และการขาด developer (61%)  

71% มองว่า developer สามารถนำ product ออกสู่ตลาดได้เร็วขึ้น (speed to market) ตามมาด้วย เพิ่มรายได้เข้าบริษัท (70%) สร้าง product ที่แตกต่างจากคู่แข่งได้ (69%)  

56% มองว่าจำนวนของ developer เพิ่มขึ้นมา ที่น่าสนใจคือผู้บริหารเยอรมนีมองแค่ 46% เท่านั้น

## ต่อมาคือเรื่องของ productivity ของ developer
โดยเฉลี่ยแล้ว developer ใช้งานทำงานประมาณ 41 ชั่วโมงต่อสัปดาห์ (ฝรั่งเศสอยู่ที่ 39.6 ชั่วโมงต่อสัปดาห์) แบ่งเป็น

- 13.5 ชั่วโมง ใช้ไปกับการจัดการ technical debt
- 3.8 ชั่วโมง ใช้ไปกับการจัดการ error และ code ที่แย่ เช่น การแก้ไข debug และ refactor
- 59% เห็นด้วยที่ developer เสียเวลาไปกับ code ที่แย่มากเกินไป (70% ในสิงคโปร์)

> รวมกันก็ปาไปเกือบครึ่งนึงของทั้งอาทิตย์แล้วนะ

![The Developer Coefficient](/assets/2023-01-29-developer-coefficient.png)

Developer มองว่าสิ่งที่ขัดขวาง productivity ของบริษัทคือ

1. การดูแลรักษาระบบ legacy และ technical debt
2. การทำ prioritization เกี่ยวกับ project โดย leadership
3. การสร้าง technology ใหม่แบบ custom เอง

ซึ่งสิ่งต่าง ๆ ตามข้างล่างนี้ส่งผลเสียต่อจิตใจของ developer ในการอยากจะทำงานต่อ

1. งานเยอะเกินไป
2. ต้องทิ้งงานและ code ทำใหม่เพราะ priority เปลี่ยน
3. ไม่มีเวลามาปรับปรุงแก้ไข code ที่แย่
4. เสียเวลาในการดูแลรักษาระบบ legacy
5. แก้แต่ technical debt

> Code ที่แย่สามารถสร้างความเสียหายให้ทุกบริษัทได้รวมกันทั้งหมด 85 ล้าน USD

ปิดท้ายด้วย 96% มองว่าผู้บริหารระดับสูงขึ้นไปต้องแก้ปัญหาดังล่าวเพื่อเพิ่ม productivity ให้ developer

## ต่อด้วยเรื่องของอุตสาหกรรม
- ผู้บริหาร 44% มองว่าบริษัทพวก technology เป็นภัยต่อธุรกิจของพวกเขา (59% ในสิงคโปร์) ตามมาด้วยกลุ่มการเงิน (36%)
- ผู้บริหาร 43% มองว่าบริษัทของพวกเขามีแผนจะลงทุนในด้าน software infrastructure และ tech (43%) ตามมาด้วย research & development และ หาคน technical เข้าบริษัท (31%)
- ผู้บริหาร 81% มองว่าในอีก 10 ปีข้างหน้า การพัฒนา software จะต้องใช้ความรู้ความสามารถมากถึงมากขึ้น

ในส่วนของประเภทของ technology นั้น ผู้บริหารและ developer มองตรงกันว่า **Artificial Intelligence** เป็น trend ที่สร้าง impact ในองค์กรมากที่สุด ณ ตอนนี้ ไปจนถึง 10 ปีข้างหน้า  

นอกจากนี้ผู้บริหาร 20% มองว่า **Blockchain** เป็น trend ที่สร้าง impact ในองค์กรอีก 10 ปีข้างหน้า ซึ่งไม่ตรงกับ developer 20% ที่มองว่า **Machine learning** จะมาแทน ในส่วนของความพร้อมพบว่าผู้บริหารเยอรมนี 30% ไม่ค่อยมั่นใจว่าองค์กรของเขาพร้อมรับกับ trend ที่กำลังจะมา (23% ของ developer ไม่มั่นใจ) คำถามคือทำไมถึงไม่มั่นใจล่ะ

1. ตอบสนองช้าต่อ trend ที่กำลังจะมา
2. องค์กรขาดคนเก่ง ๆ
3. Leadership ไม่ให้ความสำคัญกับ technology
4. Focus กับรายได้ใน ไตรมาส หรือ รายปีมากเกินไป
5. ไม่มี infrastructure เพื่อรองรับ technology

> มีตัวเลขอื่น ๆ ที่น่าสนใจ ไปอ่านเพิ่มเติมใน [The Developer Coefficient](https://stripe.com/files/reports/the-developer-coefficient.pdf)