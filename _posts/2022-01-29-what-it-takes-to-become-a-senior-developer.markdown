---
layout: post
title:  "ว่าด้วยเรื่องของ Senior Developer"
date:   2022-01-29
tags: [career]
---

![Senior Developer](/assets/2022-01-29-senior-developer.jpeg)
<https://www.facebook.com/seniordevelopervn/>

เมื่อวันก่อนมีโอกาสได้ฟัง [Skooldio LIVE Ep.23 - What it takes to become a Senior Developer?](https://www.youtube.com/watch?v=xm4_yVwT5hc) ซึ่งได้พูดถึงเรื่องของ Senior Developer ว่ามันหมายความว่าอะไร ทักษะอะไรที่มีความจำเป็นในการก้าวขึ้นไปเป็น Senior Developer  

ในฐานะที่เราอยู่ในช่วงก้าวไปเป็น Senior Developer จึงนำมาสรุปไว้เตือนตัวเองนิดหน่อย  

## การไต่ขึ้นยอด ควรจะทำอย่างไร
การที่เราไต่ขึ้นตำแหน่ง ไม่ว่าจะเป็นจาก Junior หรือจาก Senior หรือจาก Lead สิ่งสำคัญเลยคือเรื่องของพื้นฐานและแนวคิด
ดังนั้นเราจะต้องมีการฝึกฝน ปรับปรุง และเรียนรู้สิ่งใหม่ๆ โดยการลองทำสิ่งนั้นเลย และวัดผลที่จับต้องได้ และสุดท้ายเราจะต้องลงงานจริงๆ เพื่อที่เราจะได้เรียนรู้จากความผิดพลาด และพัฒนาต่อไป เมื่อพบกับความผิดพลาด อย่าได้หาทางลัดเพื่อหนีความผิดพลาด ให้ทำความเข้าใจปัญหานั้นและศึกษาเพิ่มเติม  

อีกวิธีหนึ่งคือ ทำให้เราและคนรอบข้างมั่นใจว่า เราสามารถทำงานตามหน้าที่ความรับผิดชอบของตำแหน่งนั้นๆ ได้ โดยการขอโอกาสไปทำตำแหน่งนั้นๆ เลย เช่น Junior Developer ลองไปทำ Senior Developer เป็นต้น ซึ่งมันก็ขึ้นอยู่กับบริษัทและสภาพแวดล้อมที่อยู่ด้วย 

## Senior ต่างจาก Junior Developer อย่างไร
- มองภาพรวมที่กว้างขึ้น คิดให้รอบด้าน (ไม่เท่ากับ คิดเยอะ) โดยที่ยังไม่ทิ้งความรู้ลึกเชี่ยวชาญของเรา
- ช่วยเหลือและให้คำแนะนำ Junior Developer ซึ่งจะต้องใช้ soft skill มากขึ้น เช่น การปล่อยให้ Junior ให้ลองผิดพลาดในสิ่งที่พอจะรับได้ มากกว่า ป้อนให้ Junior Developer ทุกอย่าง
- แจกจ่าย แบ่งปันงาน (delegate) ให้โอกาสแก่ Junior Developer เพื่อสร้างตัวแทนของเราในอนาคต เพราะเราคงไม่ได้อยู่ในตำแหน่งนี้ตลอดไป

## พูดถึง Hard skill
ถ้าเราพูดถึง Hard skill ของ Developer ก็คงหนีไม่พ้น keyword เหล่านี้ เช่น
- Software architecture
- Software testing
- Programming language
- Database
- DevOps
- และอื่นๆ อีกมากมาย

ปัจจุบันมันมี technology ตาม keyword ข้างบนนี้มันมีเยอะมากๆ Senior Developer ควรจะมีความรู้และเข้าใจในการเลือกใช้เครื่องมือที่เหมาะสมด้วย เพราะงานที่เราทำมันจะมี impact มากขึ้นด้วย

## พูดถึง Soft skill
- Communication คนกับคนให้รู้เรื่อง ระวังเรื่องของ jargon หรือศัพท์เฉพาะ
- Listening การฟัง ทำความเข้าใจทั้งลูกค้าและทีมพัฒนา
- Teamwork ไว้เนื้อเชื่อใจทีมซึ่งกันและกัน
- EQ การจัดการอารมณ์กับเหตุผล เติบโตขึ้นในมุมมองของการวางตัว การทำงานร่วมกัน
- Sharing การแบ่งปันความรู้ ส่งมอบประสบการณ์ให้กับคนอื่นๆ

<iframe width="560" height="315" src="https://www.youtube.com/embed/xm4_yVwT5hc" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

