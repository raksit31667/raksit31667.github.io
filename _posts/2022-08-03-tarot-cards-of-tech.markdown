---
layout: post
title:  "แนะนำเครื่องมือ The Tarot Cards of Tech สำหรับ brainstorming"
date:   2022-08-03
tags: [design]
---

![Cards](/assets/2022-08-03-the-tarot-cards-of-tech.png)

มีโอกาสได้ทำความรู้จักกับเครื่องมือที่ช่วยตั้งคำถามเกี่ยวกับ product ที่ทีมพัฒนากำลังทำอยู่ ซึ่งมีคำถามหลายอันที่น่าสนใจมากและคิดว่าเหมาะกับทุกคนในทีมพัฒนา ไม่ใช่แค่ designer เท่านั้น มาลองดูกัน

## มันคืออะไร
การที่เราจะวัดว่าทีมพัฒนาสามารถสร้าง product ที่ประสบความสำเร็จได้นั้น จะต้องมีจุดเด่นจุดขายที่แตกต่างจาก product อื่น ซึ่งตอนที่เราอยู่ในช่วง discovery เพื่อทำความรู้จัก ตรวจสอบสมมติฐาน สร้าง vision ร่วมกันนั้น จะต้องมีการถามคำถามไปถึง stakeholder หรือผู้ที่มีส่วนเกี่ยวข้องด้วย คำถามคือเราถามคำถามแนวไหนที่มันมี impact และตรงจุดกับ product มากที่สุดล่ะ  

[The Tarot Cards of Tech](http://tarotcardsoftech.artefactgroup.com/) เป็นเครื่องมือที่เป็นตัวกระตุ้นให้เกิดการพูดคุย ถามคำถามนั่นเอง ซึ่งจะประกอบไปด้วย card ที่มีคำถามต่างกันตามมุมมองต่อ product เนื้อหาจะไม่ได้ครอบคลุมแค่เรื่องบวก อย่าง ประโยชน์ หรือ impact ในทางที่ดี แต่จะมีเรื่อง impact ในทางที่ไม่ดีเมื่อมีเหตุการณ์ไม่คาดฝันเกิดขึ้นด้วย ถ้าเรามุ่งแต่เรื่องบวก แม้ว่าเราจะปล่อย product ออกใช้ให้งานได้ไว แต่ก็มีโอกาสที่จะพังสูงเมื่อมีสิ่งไม่คาดคิดเกิดขึ้น  

## ตัวอย่างคำถาม
- product ของเราจะเสียความน่าเชื่อถือได้จากอะไร แล้วเราจะรู้จาก user ได้อย่างไร
- product ของเราจะเปลี่ยนวิถีการดำเนินชีวิต ทัศนคติ หรือค่านิยมด้านไหนได้บ้าง
- product ของเรามีประโยชน์ต่อกลุ่มไหนนอกจากกลุ่มเป้าหมายของตนเอง
- product ของเราจะถูกผู้ไม่หวังดีมาโจมตีเข้าทางไหนบ้าง
- product ของเรามีการกระตุ้นให้ user มาใช้เรื่อย ๆ ได้อย่างไร แล้วสาเหตุอะไรที่ user หยุดใช้ product เราได้อย่างง่าย ๆ
- product ของเราเปลี่ยนแปลงหรือสร้างแนวทางที่ user พบเจอกันได้อย่างไร
- product ของเราจะถูกนำไปใช้ผิด ๆ ได้อย่างไร
- product ของเราส่งผลกระทบอะไรต่อสิ่งแวดล้อม
- ถ้ากลุ่มนอกเป้าหมายมาใช้ product ของเรา จะได้รับประสบการณ์การใช้งานอย่างไร
- กลุ่มของ user ที่เป็นแฟนพันธุ์แท้ของ product เราจะมีพฤติกรรมอย่างไร
- จะเกิดอะไรขึ้นถ้ามีคนใช้ product ของเรา 100 ล้านคน
- อุตสาหกรรมหรือวงการไหนที่จะได้รับผลกระทบจาก product ของเรา

> จะเห็นว่าคำถามครอบคลุมแทบทุกแง่มุมของ product ยังมีคำถามอื่น ๆ อีกในแต่ละ card ลอง download มาใช้กับการ brainstorm ในทีมดูครับ