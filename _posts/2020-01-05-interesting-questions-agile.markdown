---
layout: post
title:  "คำถามที่น่าสนใจในการนำแนวคิด Agile มาใช้ (Part 1)"
date:   2020-01-05 13:42:00 +0700
categories: agile
---
[จากคำแถลงการณ์ Agile 4 ข้อ](https://agilemanifesto.org/)ที่ทำให้เกิด Mindset ในการทำงานที่ขับเคลื่อนด้วย Feedback และ Continuous Improvement

> **Individuals and interactions** over processes and tools
> 
> **Working software** over comprehensive documentation
> 
> **Customer collaboration** over contract negotiation
> 
> **Responding to change** over following a plan

ทำให้เกิดหลักการ 12 ข้อที่สามารถนำไปใช้ได้จริงด้วย Framework ต่างๆ เช่น SCRUM, XP, Kanban เป็นต้น

ช่วงนี้ได้กลับมาทบทวนสิ่งที่ได้เรียนรู้เมื่อปีที่แล้ว เลยตั้งคำถามกับตัวเองว่า "**การเป็น Agile** กับ**การทำ Agile** มันต่างกันอย่างไร"

ก็เลยอยากจะมาแชร์คำถามอิงตาม[หลักการของ Agile 12 ข้อ](https://agilemanifesto.org/principles.html) มาเริ่มกันเลย

**ข้อที่ 1 ทีมของคุณส่งมอบงานที่มีคุณค่าให้ลูกค้าพึงพอใจอย่างต่อเนื่องตลอดหรือไม่**
- บ่อยแค่ไหน... ที่ลูกค้าเข้ามามีส่วนร่วมในการพัฒนาชิ้นงาน
- บ่อยแค่ไหน... ที่ทีมส่งมอบงานให้ลูกค้าได้ตามที่ให้คำมั่นสัญญาไว้
- บ่อยแค่ไหน... ที่ทีมทำการ release ชิ้่นงานออกไป

**ข้อที่ 2 ทีมของคุณน้อมรับการเปลี่ยนแปลงโดยไม่ต้องเยอะได้หรือไม่**
- Product Owner (PO) สามารถติดตามสถานะของชิ้นงานได้ด้วย Artifact ที่ทีมสร้างขึ้น (เช่น Story Backlog) ได้หรือไม่
- ทีมของคุณใช้เวลาส่วนใหญ่ในการทำงานร่วมกับ User หรือเปล่า
- ทีมของคุณมีการจัดการเรียงลำดับความสำคัญของงานบ่อยมากแค่ไหน

**ข้อที่ 3 สิ่งหลักๆที่วัดความคืบหน้าของทีมได้คือ Working Software ใช่หรือไม่**
- แต่ละ Feature มีข้อตกลงที่สร้างร่วมกันระหว่าง PO และทีมว่าอะไรที่ต้องทำถึงจะเรียกว่างานนั้นเสร็จ (*แล้วอะไรคือจำกัดความของคำว่าเสร็จล่ะ*)
- ทุกคนในทีมรู้ Progress ของชิ้นงานในรอบการทำงานนั้นๆ หรือไม่
- ชิ้นงานถูกส่งมอบให้ PO และลูกค้าได้ลองดูและเล่นบ่อยแค่ไหน

**ข้อที่ 4 ทีมของคุณทำงานร่วมกับฝั่ง Business บ้างหรือไม่**
- PO ติดต่อกับลูกค้าเป็นประจำหรือเปล่า
- PO สามารติดต่อกับทีมโดยตรงเลยได้หรือเปล่า
- PO ไม่ได้เป็นอุปสรรคในการส่งมอบของทีมใช่หรือเปล่า
- PO เป็นคนตัดสินใจว่าจะเอาชิ้นงานไหนส่้งมอบใช่หรือเปล่า

**ข้อที่ 5 ทีมของคุณให้ความสำคัญกับตัวบุคคลและสภาพแวดล้อมที่อยู่หรือไม่**
- ทุกวันนี้คุณรู้จักสมาชิกทุกคนในทีมทั้งหมดหรือยัง
- ทีมมีสิทธิ์ขาดในการเลือกชิ้นงานที่จะมาทำใช่หรือไม่
- ทีมไม่จำเป็นต้องทำงานที่เหมือนจะไม่ได้เพิ่มคุณค่าใดๆเลย
- PO ช่วยทีมตั้งเป้าหมายแต่ไม่ได้บอกว่าจะต้องทำอย่างไรบ้างใช่หรือเปล่า
- สมาชิกในทีมพร้อมที่จะทำงานที่ไม่ได้อยู่ในบทบาทของตัวเองเพื่อทำให้งานสำเร็จได้อย่างลุล่วงหรือไม่
- ทีมไม่ได้วัดผลงานด้วยการเปรียบเทียบสิ่งที่ประเมินไว้กับสิ่งที่ทำได้จริงใช่หรือไม่ (Performance vs Estimates)
- ทีมจัดการกันแบบช่วยเหลือซึ่งกันและกัน ไม่ใช่มีคนชี้สั่งทีมว่าต้องทำแบบนั้นแบบนี้หรือเปล่า (เรื่อง [Servant Leadership](https://studylib.net/doc/8809233/servant-leadership---quality-texas-foundation))

**ข้อที่ 6 ทีมของคุณสื่อสารผ่านการพูดคุยแบบ face-to-face ใช่หรือไม่**
- ทีมของคุณเน้นการสื่อสารกันผ่านการพูดคุยหรือแชท มากกว่าอีเมลล์หรือเปล่า
- ทีมของคุณใช้เอกสารเป็นหลักหรือเป็นแค่เอกสารอ้างอิงเพิ่มเติม

> เริ่มยาวละ เดี๋ยวเอาไว้ต่อ Part 2 ดีกว่่า





