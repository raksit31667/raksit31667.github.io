---
layout: post
title: "สรุปสิ่งที่น่าสนใจจากงาน Invest or Gamble? การเงินนอกห้องเรียน"
date: 2024-08-03
tags: [finance]
---

![Invest or Gamble](/assets/2024-08-04-invest-or-gamble-agenda.jpg)

เมื่อวานมีโอกาสได้เข้าไปร่วมงาน [Invest or Gamble? การเงินนอกห้องเรียน](https://www.eventpop.me/e/37318) ซึ่งมีการพูดเปิดประเด็นว่า

> "การลงทุน" กับ "การพนัน" มันเหมือนหรือต่างกันอย่างไร

คุณผู้ฟังก็มองว่ามันเหมือนกัน ยกตัวอย่างเรื่องของการ "แทงบอล" ว่ามันก็คือการเอาเงินไปลงแล้วก็คาดหวังผลว่ามันจะได้รับผลตอบแทนกลับมาหลังจบเกม โดยศึกษาผ่าน "ตัวเลข" ต่าง ๆ เช่น สถิติการเจอกันก่อนหน้า score เกมก่อนหน้าที่จะมาเจอกัน แผนการเล่น เปอร์เซ็นต์การครองบอล เป็นต้น คำถามคือ

> การแทงบอล โดยมีการใช้ตัวเลขและสถิติถือว่าเป็น "การลงทุน" หรือ "การพนัน"

ผู้พูดได้ยกตัวอย่าง [Edward O. Thorp](https://en.wikipedia.org/wiki/Edward_O._Thorp) เขามีกลยุทธิ์ในการทำกำไรจากการเล่นเกม [Blackjack](https://en.wikipedia.org/wiki/Blackjack) ผ่านการคำนวนทางด้านคณิตศาสตร์ จนสามารถเขียนเป็นหนังสือหนังสือ [Beat the Dealer](https://www.amazon.com/Beat-Dealer-Winning-Strategy-Twenty-One/dp/0394703103) ขึ้นมา คำถามต่อมาคือ

> การเล่น Blackjack โดยมีการวิเคราะห์ด้านคณิตศาสตร์ถือว่าเป็น "การลงทุน" หรือ "การพนัน"

ซึ่งจริง ๆ แล้วมันมีเส้นบาง ๆ ระหว่าง "การลงทุน" กับ "การพนัน" อยู่ ได้แก่

1. วิธีการบริหารจัดการความเสี่ยง
2. การวางแผนคิดวิเคราะห์ในระยะยาว
3. วินัยทางการเงิน

## การบริหารจัดการความเสี่ยง
ผู้พูดก็ไล่วิธีการลงทุนให้ดูโดยเรียงตามความท้าทายน้อยไปมาก (เสี่ยงน้อยไปเสี่ยงมาก แต่ได้กำไรน้อยไปมาก) ดังนี้

> ฝากเงินออมในธนาคาร > ซื้อสลากออมทรัพย์ > ซื้อกองทุนรวม > ซื้อหุ้นหรือสินทรัพย์ทางเลือกอื่น ๆ

สิ่งที่หลายคนพลาดคือมัวแต่จัดการความเสี่ยงตอนขาได้กำไร แต่ไม่ได้จัดการตอนที่ขาดทุนว่าเราจะไม่ให้มันขาดทุนไปมากกว่านี้ยังไง (cut loss) ทำให้ขาดสติและนำไปสู่การขาดทุนแบบเจ็บหนักนั่นเอง จากจุดนี้ก็จะเข้ากิจกรรมเล่น board game ชื่อ [Incan Gold](https://boardgamegeek.com/boardgame/15512/incan-gold)  

![Incan Gold](/assets/2024-08-04-incan-gold.jpg)
<https://boardgaming.com/games/card-games/incan-gold>

**วิธีเล่น**: แต่ละคนจะได้สวมบทเป็นนักสำรวจซากวิหารโบราณของชนเผ่าอินคาเพื่อตามล่าหาสมบีติ ในแต่ละตาทุกคนจะต้องตัดสินใจว่าจะตัดใจยอมล่าถอยกลับแคมป์พร้อมกับสมบัติเท่าที่เก็บมาได้ หรือจะมุทะลุบุกเข้า
สำรวจซากโบราณสถานเพื่อหาสมบัติเพิ่ม เพราะยิ่งสำรวจลึกเข้าไปก็ยิ่งเสี่ยงที่จะต้องกลับบ้านมือเปล่า เพราะอาจโชคร้ายจนต้องทิ้งสมบัติที่อุตส่าห์หามาได้เพื่อหนี เอาตัวรอดจากภัยอันตรายต่าง ๆ ที่ซุ่มรออยู่  

> การเล่นเกมนี้ก็จะได้เป็นการทำให้เราฉุกคิดเรื่องของการบริหารจัดการความเสี่ยง รวมถึงการควบคุมตนเองและการใช้คณิตศาสตร์ในการคำนวณความน่าจะเป็นว่าเราจะไปต่อหรือพอแค่นี้

## การวางแผนคิดวิเคราะห์ในระยะยาว
ผู้พูดได้เล่าให้ฟังว่าการวางแผนว่าจะลงทุนอะไรในช่วงเวลาไหนเป็นสิ่งสำคัญมาก แต่ะคนก็จะมีวิธีการวิเคราะห์ตลาดแตกต่างกันไป โดยคร่าว ๆ จะมีวิธีการวิเคราะห์กันอยู่ 3 แบบได้แก่

1. **Fundamental analysis**: การวิเคราะห์ผ่าน background ของสินทรัพย์ เช่น ภาวะทางเศรษฐกิจ สังคม การเมือง demand-supply และข่าวที่อาจส่งผลกระทบต่อสินทรัพย์ เป็นต้น เหมาะกับการลงทุนในระยะยาวเพราะมีความเข้าใจและเห็นภาพรวมของตลาด แต่ต้องใช้ข้อมูลค่อนข้างเยอะในการวิเคราะห์
2. **Technical analysis**: คาดการณ์ทิศทางราคาในอนาคตโดยอาศัยข้อมูลการเคลื่อนไหวของราคาในอดีตผ่านการดู graph ข้อมูลก็จะออกมาเป็นตัวเลขทำให้สะดวกต่อการนำไปใช้ต่อ แต่ก็ต้องอาศัยฝีมือและเครื่องมือ
3. **Quantitative analysis**: คาดการณ์ทิศทางราคาในอนาคตโดยใช้ model คณิตศาสตร์และข้อมูลเชิงสถิติทั้งจากด้าน Fundamental และ Technical เข้าด้วยกัน เป็นการรวมข้อดีและข้อเสียของ 2 analysis ข้างบนนั่นเอง 

จากจุดนี้ก็จะเข้ากิจกรรมเล่น board game ชื่อ [For Sale](https://boardgamegeek.com/boardgame/172/for-sale)  

![For Sale](/assets/2024-08-04-for-sale.jpg)
<https://www.boardgames.ca/for-sale-card-game.html>

**วิธีเล่น**: แต่ละคนจะสวมบทเป็นนายหน้าอสังหาเพื่อประมูลตัดโอกาสคู่แข่ง โดยเกมแบ่งเป็น 2 ช่วง

1. **ซื้อบ้าน**: เปิดการ์ดบ้านเท่ากับจำนวนผู้เล่น เมื่อเข้าตาเล่นผู้เล่นจะต้องแข่งกันประมูล โดยวางประมูลหรือบอกผ่าน จากนั้นผลัดกันเล่นวนโดยต้องวางเงินให้มากกว่าจำนวนเงินประมูลล่าสุดหรือบอกผ่าน หากบอกผ่านต้องรับบ้านที่มีมูลค่าต่ำสุดไป ละก็เปิดการ์ดเพื่อประมูลรอบใหม่ต่อไปเรื่อย ๆ จนครบกอง
2. **ขายบ้าน**: ผู้เล่นจะต้องนำการ์ดบ้านที่ประมูลไว้มาขายเพื่อแลกเงิน เปิดการ์ดเงินตามจำนวนผู้เล่น ทุกคนหยิบการ์ดบ้านที่ประมูลไว้ เลือก 1 ใบเพื่อนำมาขาย ผู้เล่นที่วางการ์ดบ้านตัวเลขสูงสุดจะได้รับเงินที่มูลค่ามากสุด แล้วผู้เล่นอื่นจะได้รับเงินตามลำดับ และทิ้งการ์ดบ้านลงกองทิ้ง เปิดขายบ้านจนทุกคนการ์ดหมดมือจึงจบเกม

> การเล่นเกมนี้ก็จะได้เป็นการทำให้เราฉุกคิดเรื่องของการบริหารจัดการความเสี่ยงผสมกันการวางแผนคิดวิเคราะห์จากข้อมูลคู่แข่ง (จำการ์ดบ้านที่ประมูล)

## Final thoughts
โดยรวมก็ถือว่าเป็นกิจกรรมที่จัดโดยนักศึกษามหาลัยที่โอเคเลย ถึงแม้หลายเรื่องด้านการลงทุนจะไม่ใช่เรื่องใหม่สำหรับเรา แต่เราได้เรียนรู้วิธีการสอนเรื่องที่ดูเหมือนจะน่าเบื่อเหล่านี้ด้วย workshop เช่นการเล่น board game ซึ่งถือว่าทำออกมาได้ดีมาก ๆ เลย ในฐานะที่เราเป็นคนชอบเล่น board game อยู่แล้ว ก็ถือว่าน่าเอาไปปรับใช้กับการทำงานในอนาคต 

## Further readings
- [The Trillion Dollar Equation - Veritasium](https://www.youtube.com/watch?v=A5w-dEgIU1M)
- [ลายแทงขุมทรัพย์หนังสือเกี่ยวกับการลงทุน](https://www.facebook.com/jrt.investment/posts/639827784817568)
- [เรื่องเงินที่รู้ไว้แล้วน่าจะดีกับชีวิต (มั้ง) - 9arm](https://www.youtube.com/watch?v=B-_Or8UPS88)