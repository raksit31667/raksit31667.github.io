---
layout: post
title: "สิ่งที่ได้เรียนรู้จากการอ่าน(ฟัง)หนังสือช่วงครึ่งแรกของปี 2023"
date: 2023-07-26
tags: [book, soft-skill]
---

## 101 Essays That Will Change The Way You Think
![101 Essays That Will Change The Way You Think](/assets/2023-07-26/2023-07-26-101-essays-that-will-change-the-way-you-think.jpeg)

- เปลี่ยนความคิดว่าเราเป็นผู้กำหนดสิ่งที่เกิดขึ้นต่อความคิดและความรู้สึกของเรา หาเวลาเลี่ยงเอาอารมณ์ไปผูกกับสิ่งภายนอกในชีวิตประจำวัน รับรู้อารมณ์ที่เกิดขึ้นมาและปล่อยมันไป
- สร้างกิจวัตรประจำวันโดยการทำอะไรก็ได้ให้เกิดการสร้างนิสัยใหม่ทีละเล็ก ๆ น้อย ๆ ที่ช่วยให้จิตใจเราสงบ และทำแบบนั้นทุกวันเพื่อป้องกันการผลัดวันประกันพรุ่ง
- เพิ่มขีดจำกัดความสุขของเรา เวลาดีใจอยากฉลองไม่ต้องไม่ต้องกั๊กไว้เหตุเป็นเพราะมันอาจทำให้เพื่อนที่ไม่ได้รับความสำเร็จรู้สึกไม่สบายใจ เราควรจะเก็บรักษาความรู้สึกดี ๆ นั้นไว้ให้นานขึ้นมากกว่า และเราสามารถมีความสุขอยู่ในสถานการณ์ไหนก็ตาม
- ปล่อยให้ความคิดสร้างสรรค์ไหลไปโดยไม่ต้องไปกั๊กมันไว้ จดจำช่วงเวลาที่เราเพลิดเพลินไว้
- ทำให้ทักษะของเรากลายเป็นสิ่งที่ทำด้วยความเคยชินเรียนรู้ทุกสิ่งเกี่ยวกับทักษะที่เราสนใจ ต่อมาพยายามจำความเป็นมาตามลำดับของเหตุการณ์ในการใช้ทักษะนั้น สุดท้ายก็นำเราเข้าสู่โหมดอัตโนมัติด้วยการทำซ้ำ
- สร้างความเชื่อมั่นในตัวเองด้วยการทำงานและประเมินทักษะของเรา ยกตัวเราเองให้สูงโดยโดยค่านิยมภายในที่ไม่ได้ถูกกำหนดจากภายนอก
- ควบคุมความชอบ (passion) และจุดมุ่งหมายให้สมดุลกัน อย่าเลือก passion มากกว่าความหมายในชีวิต แต่ให้เข้าใจว่า passion เป็นเพียงของชั่วคราวและจะหายไป แต่จุดมุ่งหมายจะช่วยให้เรามีสมาธิและหลีกเลี่ยงการไขว่คว้าหาความสุขแบบเร่งด่วน (instant gratification)
- เรียนรู้การพักผ่อน หาเวลาให้เป็นช่วงที่ไม่ต้องทำหรือคิดอะไร
- หลีกเลี่ยงการตัดสินคนโดยเฉพาะเด็ก ๆ มันอาจนำไปสู่ความเครียดได้
- ฝึกให้เกิดประโยชน์จากการคิดเชิงลบเพื่อเพิ่มประสิทธิภาพในชีวิต เราไม่สามารถควบคุมสิ่งที่โลกให้กับเราได้
- อยู่ร่วมกับคนอื่น ๆ ด้วยความเมตตาต่อกัน

## The Subtle Art of Not Giving a Fuck
![The Subtle Art of Not Giving a Fuck](/assets/2023-07-26/2023-07-26-the-subtle-art-of-not-giving-a-fuck.jpg)

หนังสือได้เล่าถึงการใช้ชีวิตอย่างมีความสุขด้วยการให้ความสำคัญกับสิ่งที่สำคัญจริง ๆ และเลือกที่จะ “ช่างแม่ง”
- คนเราอยากจะประสบความสำเร็จในชีวิตจะต้องดิ้นรนอย่างต่อเนื่อง ดังนั้นถ้าเราจะดิ้นรนทั้งทีก็จำเป็นต้องหาสิ่งที่เราดิ้นรนที่เหมาะสมที่สุดสำหรับเรา แต่อย่าปฏิเสธสิ่งที่ต้องดิ้นรนทุกอย่างที่ไม่นำความสุขมาให้เรา เราไม่สามารถมีชีวิตที่ไม่มีความเจ็บปวดได้ แต่เราสามารถเลือกได้ว่าความเจ็บปวดใดที่เราต้องการทนอยู่กับมันต่อไป
- ความทุกข์ทรมานอาจนำไปสู่สิ่งที่ดีกว่า แต่การเปรียบเทียบตัวเองกับคนอื่นจะนำไปสู่แต่ความผิดหวัง
- เราควรค้นหาเราค่าในการดำเนินชีวิตโดยเน้นไปที่ความเป็นจริง มีประโยชน์ต่อสังคม และสามารถลงมือทำได้
- กฎของการหลีกเลี่ยงของแมนสัน ([Manson's Law of Avoidance](https://markmanson.net/breakthrough/023-the-law-of-avoidance)) กล่าวไว้ว่า *"เราจะหลีกเลี่ยงสิ่งใด ๆ ที่คุกคามตัวตนของเรา"* เช่น เราโดนแฟนทิ้ง เราก็จะโทษแฟน แทนที่จะเป็นเรื่องงานบ้าน ไม่ช่วยเหลือซึ่งกันและกัน การเปลี่ยนแปลงที่ดีจะเกิดขึ้นก็ต่อเมื่อเรารับผิดชอบในชีวิตของเราอย่างเต็มที่ ยอมรับความผิดพลาดและความไม่มั่นคงของเรา
- พุทธศาสนาสอนว่าตัวตนเป็นเพียงความหลอกลวง หากเรามองว่าตัวตนของเราคือคนที่ประสบความสำเร็จ ยิ่งสูงยิ่งหนาว หากเราพลาดขึ้นมา เราอาจสูญเสียทุกอย่าง (งาน ความเคารพ รวมถึงตัวตนด้วย) แต่ถ้าเราปลดปล่อยตัวเราจากตัวตน เราจะสามารถทำสิ่งใดก็ได้ที่ทำให้เรามีความสุข
- อย่าไปให้ความสำคัญกับชื่อเสียงและอำนาจ แต่จงให้ให้ความสำคัญกับสิ่งที่ทำในปัจจุบัน มอบความสุขให้กับทุก ๆ ที่และทุก ๆ คน

## The Goal
![The Goal](/assets/2023-07-26/2023-07-26-the-goal.jpeg)

หนังสือได้เล่าเรื่องราวเกี่ยวกับ Alex Rogo - ผู้จัดการโรงงานที่เข้ามากอบกู้เพื่อช่วยบริษัทให้รอดพ้นจากการปิดตัวลง
- Alex สังเกตเห็นเครื่องจักรไม่สามารถทำงานได้ทัน scale ที่มี แต่ไม่สามารถแก้ได้จนกระทั่งเขาระบุคอขวด (bottleneck) ของระบบได้ หลังจากที่ปรับแก้แล้วก็ต้องเข้าใจด้วยว่าเมื่อเวลาผ่านไป คอขวดก็จะเปลี่ยนไปด้วย ดังนั้นเราต้องติดตาม (monitor) ระบบอย่างต่อเนื่อง เพื่อแก้ไขคอขวดได้ทันท่วงที
- Alex คำนวณกำไรสูงสุดคือการจัดสมดุลระหว่าง ความสามารถในการผลิต (throughput) อุปกรณ์และทุนที่มีอยู่ (inventory) และค่าใช้จ่ายในการดำเนินการ (operational expense) ต้อง monitor เพื่อปรับปรุงระบบและลดการสูญเสีย (waste) อย่างต่อเนื่อง
- Alex ใช้การพัฒนาบนสมมติฐาน ([hypothesis-driven development](https://www.thoughtworks.com/en-th/insights/articles/how-implement-hypothesis-driven-development)) เพื่อคาดเดาสาเหตุที่อาจทำให้เกิดปัญหา จากนั้นรวบรวมข้อมูล ทดลองและทดสอบ
- Alex นำพนักงานเข้ามาอยู่ในกระบวนการปรับปรุงโดยการนำความรู้ของพนักงานมาใช้ ให้ความรับผิดชอบและเชื่อมั่นในตัวพนักงานรวมถึงสมดุลในชีวิตของพนักงาน (work-life balance)

## Designing Your Life
![Designing Your Life](/assets/2023-07-26/2023-07-26-designing-your-life.jpeg)

หนังสือเล่มนี้เล่าถึงความสุขที่แท้จริงนั้นเกิดจากการออกแบบชีวิตที่ตัวเองต้องการต่างหาก
- เราต้องหาสมดุลในสี่ด้านที่สำคัญในชีวิต: สุขภาพทางกายและจิตใจ, งาน (ที่ได้รับค่าจ้างและงานอาสา), ความสนุกสนาน และความรัก (ตั้งแต่คู่ครอง ลูก เพื่อน สัตว์เลี้ยง)
- เราควรค้นหาสมดุลระหว่างมุมมองในการทำงาน (วิธีคิดเกี่ยวกับงานและความหมายของงานต่อเรา) และมุมมองในการดำเนินชีวิต (วิธีคิดเกี่ยวกับชีวิตและความหมายของชีวิตต่อเรา)
- เมื่อเราสนใจเรื่องใหม่ ๆ ลองถามตัวเองด้วยความคิดของคนใหม่ที่ไม่เคยรู้เรื่องนั้น ๆ มาก่อน "ชีวิตของ ... มีลักษณะอย่างไร?" "มันมีความเกี่ยวข้องกับ ... มากน้อยแค่ไหนจริง ๆ?"
- หากเราติดกับการออกแบบชีวิตตามการหาสมดุลข้างบน ไม่รู้ว่าจะเริ่มอย่างไร ให้ลองสร้างแผนผังความคิด (mind mapping) ของสิ่งที่เราชอบทำขึ้นมา
- เวลาออกแบบชีวิตให้เผื่อทางเลือกที่หลากหลายและสามารถทำคู่ขนานกันไปด้วย

## Talking to Strangers
![Talking to Strangers](/assets/2023-07-26/2023-07-26-talking-to-strangers.jpeg)

หนังสือเล่มนี้เล่าถึงปัญหาด้านมุมมองต่อคนที่ไม่รู้จักหรือคนแปลกหน้า
- พวกเราสามารถตัดสินคนที่ไม่รู้จักเลยด้วยเพียงข้อมูลที่มีน้อยมากเพราะพวกเรามั่นใจว่าตัวเองนั้นอ่านใจคนเก่ง
- ในหนังสือกล่าวว่าโดยเฉลี่ยคนเราสามารถจับโกหกได้ถูกต้องเพียง 54 เปอร์เซ็นต์เอง นั่นหมายความว่าเรามีโอกาสครึ่งนึงที่ไม่สามารถจับโกหกได้ สิ่งที่เราเห็นบนใบหน้าของคนไม่ได้บ่งบอกเรื่องราวทั้งหมด ประเด็นคือแล้วการจับโกหกมันสำคัญหรือไม่? การพูดความจริงมีความสำคัญต่อการขับเคลื่อนในสังคมมากแค่ไหน?
- วิธีที่ดีที่สุดในการคุยกับคนแปลกหน้าคือหยุดมโนซะ
- คนเราไม่ลงทุนเพียงพอในการฟังและเข้าใจกันอย่างแท้จริงด้วยความอดทนอย่างเพียงพอ

## The Power of Regret
![The Power of Regret](/assets/2023-07-26/2023-07-26-the-power-of-regret.jpeg)

หนังสือเล่มนี้พูดถึงความเสียดาย (regret) ทำงานอย่างไร และจะเปลี่ยนมันให้เป็นพลังบวกที่ขับเคลื่อนชีวิตเราได้อย่างไร
- ความเสียดายสามารถเปลี่ยนชีวิตให้ดีขึ้นด้วยการเรียนรู้และอยู่กับมัน เพื่อเปลี่ยนเป็นตัวกระตุ้นให้มีชีวิตที่ดีขึ้น รวมถึงชีวิตของเราด้วย
- ทางเลือกที่น่าเสียดายที่สุดการพยายามให้ไม่มีความเสียดาย เพราะนั่นหมายความว่าเราจะไม่ได้เรียนรู้และเราจะไม่เติบโต
- หยุดลงโทษตัวเองด้วยคำว่า "รู้งี้" ได้แล้ว ใช้ความเสียดายเป็นตัวเร่งแรงให้เราเดินไปสู่อนาคตที่ดีกว่าด้วย 3 ขั้นตอนคือ แก้ไข (ด้วยการขอโทษอย่างจริงใจ) - อย่างน้อย (ทำสิ่งใดสิ่งนึงด้วยความจริงใจและจุดมุ่งหมายใหม่) - วิเคราะห์ (เรียนรู้บทเรียนจากความเสียดายของเรา และก้าวไปข้างหน้า เราจะ ...)

> ยังเหลืออีกทั้งหลายเล่มเลย เอาไว้ต่อ part 2 ละกันนะ ฮ่า ๆๆ
