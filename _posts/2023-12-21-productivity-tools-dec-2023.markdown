---
layout: post
title: "รวบรวมเครื่องมือ Productivity ที่น่าสนใจในเดือนธันวาคม 2023"
date: 2023-12-21
tags: [productivity]
---

เวลาผ่านไปแปบเดียวสิ้นปีก็กำลังจะมาถึง หลาย ๆ คนก็น่าจะหยุดงานพักผ่อนหย่อนใจกันแล้ว แต่ในฐานะนักพัฒนาที่อยู่ในวงการนี้ก็ยังคงเรียนรู้สิ่งใหม่ ๆ และทบทวนสิ่งเดิม ๆ ที่ได้เรียนรู้ไปด้วย ปัจจุบัันนี้เนื้อหามันเยอะมากจริง ๆ เกินต้านกว่าที่จะย่อยไหว จึงต้องหาเครื่องมือ productivity ใหม่ ๆ ที่จะมาช่วยคงให้เราได้แก่นสารและฝึกฝนสมองเหมือนเดิมเพียงแต่ออกแรงกายน้อยกว่าเดิมเท่านั้นเอง มาดูกันว่าในเดือนนี้มีเครื่องมืออะไรน่าสนใจบ้าง

## Reader by Readwise
![Reader](/assets/2023-12-21-reader-by-readwise.webp)

[Reader](https://readwise.io/happy-reader/) เป็น application ที่รวมการอ่านเอาไว้ที่ application เดียว สืบเนื่องจากว่าพอเราสามารถเรียนรู้ผ่านหลากหลายสื่อ เช่น PDF, social media, e-book, newsletter, email, RSS feed เป็นต้น ทำให้เราต้องสลับไปอ่านสื่อนู้นสื่อนี้เต็มไปหมด เราก็แค่ save ไว้ใน Reader แล้วกลับมาอ่านได้ทีหลังเพราะมันจะเก็บไว้ในตัว application เลย นอกจากนั้นก็มี feature อื่น ๆ ที่ช่วยให้เราอ่านเร็วมากขึ้น เช่น

- Highlight ข้อความสำคัญได้ด้วยตนเอง
- Subscribe RSS feed, Youtube, Newsletter ได้โดยไม่ต้องมาอ่านจาก inbox อีกที
- เชื่อมต่อกับ OpenAPI เพื่อสร้างสรุปเนื้อหามาให้เราย่อยง่าย ๆ
- รองรับ full-text search และ text-to-speech
- เชื่อมกับ application จด note เช่น Obsidian, Notion, Logseq, Evernote
- Keyboard shortcut (ไม่ค่อยได้ใช้ ขอฝึกความคุ้นชิน)
- มี public API
- รองรับทั้ง mobile และ web application

**ข้อควรระวัง**: Reader มีค่าใช้จ่ายอยู่ที่ **$89.99** ต่อปี

## Blinkist
![Blinkist](/assets/2023-12-21-blinkist.png)

[Blinkist](https://www.blinkist.com/) เป็น application ที่รวมสรุปหนังสือโดยกลุ่มทีมงาน ซึ่งพวกเขาได้ highlight ideas สำคัญ ๆ และข้อแนะนำที่เราสามารถนำไปปรับใช้ได้ในชีวิตจริง โดยหมวดหนังสือก็จะเน้นหลากหลายแนว เช่น psychology, career, personal development, health, relationship, culture, science, history, philosophy, motivation, tech, productivity, politics, parenting, finance เป็นต้น ซึ่งล้วนมีแต่สาระทั้งนั้น จะไม่เหมาะกับสายการ์ตูนหรือนิยายเท่าไร ฮ่า ๆๆ แต่เหมาะกับเรามากเพราะส่วนตัวเป็นคนอ่านหนังสือนาน ๆ ไม่ค่อยไหวจะหลับทุกที

> Blinkist แนะนำตลอดว่านี่คือสรุปของหนังสือเท่านั้นซึ่งไม่ใช่สิ่งทั้งหมดที่หนังสือต้องการจะสื่อ หากเราอยากได้ทั้งหมดให้ไปซื้อหนังสือเต็มมาอ่าน

**ข้อควรระวัง**: Blinkist มีค่าใช้จ่ายอยู่ที่ **$7.99** ต่อเดือน

## Alfred
![Alfred](/assets/2023-12-21-alfred.png)

[Alfred](https://www.alfredapp.com/) เป็น productivity application บน macOS เปรียบเสมือนเป็นมีดพับที่ทำได้สากกะเบือยันเรือรบ โดยมีทั้งแบบฟรีและไม่ฟรี เช่น

- ค้นหา app และ file ฉบับปรัับปรุงจาก Finder ดั้งเดิม
- ค้นหา keyword ใน web
- เครื่องคิดเลขโดยไม่ต้องเปิดอีก app
- System command เช่น shutdown
- Hotkeys
- Workflows
- Clipboard

ซึ่งส่วนใหญ่แล้ว feature ที่ไม่ฟรีเนี่ยมันดูดีมาก ๆ แนะนำให้ศึกษาเพิ่มเติมว่า feature เหล่านั้นเราจะได้ใช้คุ้มไหม ถ้าคิดว่าได้ใช้แน่ ๆ ก็จัดเลยครับ

**ข้อควรระวัง**: Alfred แบบไม่ฟรีมีค่าใช้จ่ายเริ่มต้นอยู่ที่ **£34**
