---
layout: post
title: "บันทึกการเป็นคนจัดกิจกรรม Toastmaster ในบริษัท"
date: 2023-09-11
tags: [toastmaster, soft-skill]
---

![Toastmaster](/assets/2023-09-11-toastmaster.jpg)

เมื่อเดือนที่แล้วมีโอกาสได้จัดกิจกรรม Toastmaster ในบริษัทเป็นครั้งแรกพบว่าประสบความสำเร็จอยู่พอสมควร เป็นช่วงเวลาที่ได้หลุดออกจากกรอบงานที่ใช้ทักษะซ้ำ ๆ (เดี๋ยวจะมี blog มาบ่นเรื่องนี้ ฮ่า ๆๆ) มาเป็นทักษะใหม่ ๆ ที่ไม่คุ้นเคย มาลองดูกันว่าจะเป็นยังไง

## อธิบายคำว่า Toastmaster ก่อน
[Toastmaster](https://www.toastmasters.org/) เป็นชมรมไม่แสวงหาผลกำไรที่ก่อตั้งขึ้นเพื่อมีจุดประสงค์ในการพัฒนาฝึกฝนทักษะการเป็นผู้นำโดยเฉพาะการพูดในที่สาธารณะ เสริมสร้างทั้งความมั่นใจและขัดเกลาเนื้อหาในการพูด ซึ่งการพูดในที่สาธารณะเป็นทักษะที่สามารถนำไปใช้ได้ในชีวิตประจำวันมีผลดีต่อทั้งเรื่องงานและเรื่องส่วนตัว โดยชมรมนั้นมีอยู่ทั่วโลก เราสามารถเข้าร่วมได้โดยไม่จำกัดอายุ เชื้อชาติ อาชีพ ศาสนา รวมถึงทักษะในการพูดที่มีอยู่ด้วย ใครจะพูดเก่งไม่เก่งก็เข้าได้หมดตามจุดประสงค์ที่บอกไว้นั่นเอง  

## รูปแบบกิจกรรม
จากการที่เราเคยเข้าร่วม Toastmaster ที่บริษัทเดิมมาหลายครั้ง ทำให้เรานึกย้อนไปว่า ณ ตอนนั้นรูปแบบกิจกรรมมันเป็นอย่างไรบ้าง เมื่อรวมกับการหาข้อมูลเพิ่มเติมแล้วพบว่ามันมีสิ่งที่คล้าย ๆ กันอยู่ดังนี้

1. ก่อนเริ่มกิจกรรม ทางผู้จัดจะเตรียมประเด็นหลักให้ผู้เข้าร่วมพูด โดยเนื้อหาจะเกี่ยวกับอะไรก็ได้ไม่จำเป็นต้องตรงสายงาน แต่ด้วยความที่ว่าเราจัดในที่ทำงาน การเลี่ยงประเด็นเรื่องการเมืองและศาสนาก็เป็นสิ่งที่ควรพิจารณานะครับ
2. ในกิจกรรมนั้นทุกคนก็จะนั่งกันเป็นวงกลมหรือครึ่งวงกลมก็ได้เพื่อสร้างความเป็นกันเอง
3. ผู้จัดให้ผู้เข้าร่วมเลือกประเด็นที่จะพูดแบบสุ่ม
4. ผู้เข้าร่วมขึ้นมาพูดทีละคน ๆ โดยแต่ละคนจะมีเวลาเตรียมตัว 1 นาที โดยมากก็จะเป็นเรื่องเนื้อหาและแนวทางในการพูด จากนั้นเริ่มพูดไปโดยจะมีคนจับเวลาและทุกคนช่วยกันสังเกตการพูด หลังจากแต่ละคนพูดจบแล้วก็จะมีการให้ feedback โดยหลัก ๆ แล้วจะแบ่งออกเป็นหมวด ๆ ได้ดังนี้

   - รูปแบบของเนื้อหา ฟังแล้วเข้าใจไหมคิดตามได้ไหม
   - คำพร่ำเพื่อ ([filler words](https://en.wikipedia.org/wiki/Filler_(linguistics)))
   - น้ำเสียงและจังหวะในการพูด
   - ภาษากายระหว่างพูด

5. แล้วก็วนข้อ 3-4 ไปจนผู้เข้าร่วมได้พูดครบทุกคนเป็นอันเสร็จ

## Feedback
หลังจากที่จัดไปครั้งแรกพบว่าก็ได้ feedback ออกมาดีเกินคาดประมาณนี้

- เป็นแหล่งความรู้และเทคนิคในการพูดในที่สาธารณะ เช่น หากเราพูดเร็วเกินไปให้หายใจลึก ๆ จะพูดช้าลง เป็นต้น
- สังเกตเห็นจุดบอดในการพูดของตนเองผ่าน feedback
- รู้สึกมั่นใจมากขึ้นเมื่อพูดในกลุ่มเล็ก ๆ
- เราชอบกิจกรรมตรงส่วนให้ feedback เพราะผู้พูดจะได้รู้ว่าควรจะปรับปรุงตรงจุดไหนได้บ้าง ผู้จัดได้ยกตัวอย่างการพูดก่อนเริ่มทำให้คนอื่นสามารถทำตามได้ง่าย
- ครั้งนี้มาเป็นคนสังเกตการณ์ ครั้งหน้าสงสัยต้องลองละ
- น่าจะมีหน้าจอเพื่อ show ว่าตอนนี้กิจกรรมอยู่ในช่วงไหน
- น่าจะมีข้าวห้ทานกันฟรีนะ
- อยากได้เนื้อหาสื่อความรู้อื่น ๆ เอาไปศึกษาเกี่ยวกับการพูดในที่สาธรณะเพิ่มเติม

> จะเห็นว่ากิจกรรม Toastmaster นี้เกิดประโยชน์ในการเพิ่มทักษะในการพูดในที่สาธารณะ เราสามารถเอาไปใช้ในงานเกี่ยวกับ consulting รวมถึงการสื่อสารในชีวิตประจำวันทั้งภาษาอังกฤษและไทยเป็นหลัก ลองเอาไปจัดในองค์กรของคุณดูนะครับ
