---
layout: post
title: "สรุปสิ่งที่ได้เรียนรู้จาก Agile Tour Bangkok 2023"
date: 2023-12-08
tags: [conference, agile]
---

![Agile Tour BKK 2023](/assets/2023-12-18-agile-tour-bkk.webp)

เมื่อเดือนที่แล้วได้มีโอกาสไปเข้าร่วมงาน [Agile Tour BKK 2023](https://www.agiletourbkk.org/) ซึ่งก็ตามชื่อเกี่ยวกับการแบ่งปันประสบการณ์ในการทำงานในกรอบความคิดแบบ Agile ที่ไม่ได้ติดอยู่กับแค่ในการพัฒนา software อย่างเดียว ไหน ๆ ก็ไปแล้วก็มีสรุป session ที่น่าสนใจติดไม้ติดมือมาด้วย ไปดูกัน

## 3 centers of intelligence: Blind spot of transformation approach
จากบทความที่แล้วเกี่ยวกับ [3 ศูนย์]({% post_url 2023-09-20-deep-dive-to-ego-workshop %}) เราสามารถนำแนวคิดนี้มาปรับใช้กับการทำ transformation ในองค์กรได้เช่นกัน ยกตัวอย่างสถานการณ์ผู้นำกับลูกน้องพูดคุยกันในเรื่อง transformation แล้วปรากฏว่าศูนย์ไม่เหมือนกันจะออกมาลักษณะประมาณนี้

> หัวหน้าศูนย์หัว: เราจะมา transform องค์กรของเรา โดยเราจะมีแผนแบบนี้ เราประเมินความเสี่ยงไว้แบบนี้ แล้วเราจะได้ return of investment เท่านี้  
> ลูกน้องศูนย์ใจ: transformation คืออะไร เราทำงานในกรอบ waterfall ก็ดีออยู่แล้วนิ  
> ลูกน้องศูนย์ตัว: แล้วต้องทำอะไรยังไงบ้าง

> หัวหน้าศูนย์ใจ: เป้าหมายของเราคือเราจะเป็น Agile เป็น world-class, professional, user-centric ถ้าเราทุกคนตั้งใจมุ่งไปที่เป้าหมาย เดี๋ยวแผนหรืออะไรทุกอย่างก็จะตามมา  
> ลูกน้องศูนย์หัว: แล้วมันเสี่ยงมากขนาดไหน แล้วลงทุนไปคุ้มหรอ  
> ลูกน้องศูนย์ตัว: เฮ้ย! นี่ไม่ใช่ transformation แล้ว

> หัวหน้าศูนย์ตัว: การ transformation มันยาวไกลอธิบายเป็นภาพยาก เรามีตัวอย่างจากองค์กรที่ประสบความสำเร็จแล้ว มาลุยกัน!  
> ลูกน้องศูนย์หัว: แล้วมันเสี่ยงมากขนาดไหน แล้วลงทุนไปคุ้มหรอ  
> ลูกน้องศูนย์ตัว: แล้ว transformation คืออะไร ความหมายของ Agile คืออะไร

จากตัวอย่างนีี้จะเห็นว่ามันเป็นเรื่องธรรมชาติที่มันจะเกิดขึ้น แต่ในฐานะคนเป็นผู้นำเราสามารถเตรียมตัวตอบคำถามเหล่านี้ได้ด้วยวิธีการต่อไปนี้

1. ประเมินตัวเองก่อนว่าเราอยู่ศูนย์ไหน
2. ถามตัวเองว่า
   1. การ transform องค์กรจาก A ไป B มันหมายความว่าอะไร
   2. เราจะเจอความไม่แน่นอนอะไรในอนาคต
   3. เราต้องทำอะไรเพื่อเริ่มต้นการ transform องค์กรจาก A ไป B

ในฐานะลูกน้องเราก็สามารถนำแนวคิด 3 ศูนย์มาปรับใช้กับการพูดเพื่อโน้มน้าวใจคนฟังให้เข้าร่วมการ transformation ได้ ยกตัวอย่างเช่นการกำหนด ceremonies ในทีม

### Standup
- **คิดแบบศูนย์หัว**: การจัด standup ช่วยลดหรือกำจัดความเสี่ยงอะไรออกไปได้บ้าง  
- **คิดแบบศูนย์ใจ**: จุดประสงค์ของการจัด standup คืออะไร
- **คิดแบบศูนย์ตัว**: แล้วใครต้องทำอะไรยังไง

### Blameless Postmortem
- **คิดแบบศูนย์หัว**: ทำไมการ "blame" กันถึงทำให้สถานการณ์แย่ลง พร้อมข้อมูลสนับสนุน
- **คิดแบบศูนย์ใจ**: เรื่องราวของการทำ blameless postmortem ที่ประสบความสำเร็จ
- **คิดแบบศูนย์ตัว**: Do & Don't

## Sparking Change: Fostering a Distributed Learning Culture for High-performance teams
ผู้พูดเริ่มเล่าว่าในองค์กรส่วนใหญ่แล้วพนักงานจะพึ่งพาแผนก Human Resources หรือ People team ในการจัดเตรียม resource และ career path ให้พนักงานได้มาเรียนรู้ แน่นอนว่าใช้ได้ในช่วงแรกแต่สุดท้ายแล้วสิ่งที่เกิดขึ้นคือ

- คนจัดเตรียมก็จะหมดไอเดีย
- Resource และ career path ไม่ตรงกับสิ่งที่พนักงานต้องการ

หมายความว่าที่แท้จริงแล้วสมาชิกในทีมก็ควรจะเป็นคนที่วางแผนและกำหนดเส้นทางในการเรียนรู้ของทีมกันเอง เพราะพวกเขารู้ดีที่สุดว่าทักษะไหนที่ควรจะต้อง focus บ้าง โดยทีมสามารถนำเครื่องมือต่าง ๆ เข้ามาช่วยได้ เช่น

- [Skill matrix](https://www.rewo.io/skills-matrix-for-manufacturing/)
- [Technology radar](https://www.thoughtworks.com/radar)
- รวม list ของเครื่องมือ, library, framework, tech stack ที่ใช้บ่อยในองค์กร

![GitHub langstats](/assets/2023-12-18-github-lang-stats.png)
<https://github.com/Destaq/langstats>

หลังจากที่เรารู้แล้วว่าเราต้องเรียนรู้อะไรต่อมาก็คือวิธีการเรียน องค์กรไม่ควรกำหนดวิธีตายตัวในการเรียน เช่น จะต้องเรียนผ่าน course หรือต้องอ่านหนังสืออย่างเดียวเท่านั้น ผู้พูดได้ยก [Brachistochrone problem](https://en.wikipedia.org/wiki/Brachistochrone_curve) ซึ่งเป็นปัญหาในทาง physics ซึ่งมีข้อสรุปว่า 

> "หากวัตถุตกจากจุด A ไป B เส้นทางที่ตรงที่สุดไม่ใช่ทางที่เร็วที่สุดเสมอไป"

ผู้พูดได้แนะนำว่าวิธีการที่เราจะเรียนรู้ได้เร็วที่สุดคือเชื่อมแนวคิดใหม่เข้ากับเนื้อหาอื่น ๆ ที่เกี่ยวข้อง และเชื่อมแนวปฏิบัติใหม่เข้ากับ value ที่ได้จากการทำสิ่งเหล่านั้น

> จงเรียนรู้แล้วจะได้ความรู้ จงฝึกฝนแล้วจะได้ทักษะ

## Notes from the Field: (Experiments in) Creating and Sustaining High Performing Teams
ผู้พูดเริ่มจากว่าการที่ทีมจะเป็น High-performing ได้จะต้องประกอบไปด้วยผลลัพธ์และ engagement ของสมาชิกในทีม

> High-performing = result x team member engagement

แต่การที่เราจะได้มาซึ่งทั้งสองอย่างนั้นก็หมายความว่าเราก็ต้องมีคนที่ใช่นั่นเองซึ่งหาได้ยากมาก ๆ และที่ยากกว่าคือการรักษาทีมที่ High-performing แล้วให้คงอยู่ต่อไป ดังนั้นเราจะต้องมองในมุมอื่นนอกจาก mindset ของคน ๆ นั้นที่จะเอาเข้ามาด้วย เช่น

- งานที่ High-performing team ได้ทำนั้นท้าทายมากขนาดไหน
- งานที่ High-performing team สนใจด้าน product หรือออกสู่สายตาคนภายนอกมากขนาดไหน ได้ feedback กลับมาบ่อยไหม

> Agile is not designed for cost optimisation, but designed for building word-class products

แล้ววิธีการทำให้ทีมเป็น High-performing ล่ะมีอะไรบ้าง
- [ทำ 10 อย่างที่จะทำให้พัฒนาได้โดยไม่จำเป็นต้องใช้พรสวรรค์](https://economics.virginia.edu/10-things-require-zero-talent)
- เน้นความสำเร็จของทีมมากกว่าสิ่งที่เราจะได้ออกไปจากการเข้าไปอยู่ในทีม
- ทำให้ความสำเร็จของทีมมีคุณค่ามีความหมาย เช่น จัด session ขอบคุณ ฉลองวันเกิด จัดงานต้อนรับสมาชิกใหม่ในทีม

แล้วในฐานะผู้นำจะต้องดูแล High-performing team ยังไง
- มีเป้าหมายและจุดประสงค์ของทีมที่ชัดเจน เป็นลายลักษณ์อักษรได้ยิ่งดี
- คิดเหมือนกับว่าเราคือเจ้าของบริษัท
- ปฏิบัติตามสิ่งที่เราพร่ำสอนคนอื่น ([Eat your own dog's food](https://en.wikipedia.org/wiki/Eating_your_own_dog_food))
- สร้างข้อตกลงในการทำงานร่วมกัน เป็นลายลักษณ์อักษรได้ยิ่งดี
- ให้ feedback กันในทีมอย่างสม่ำเสมอ
- ใช้เครื่องมือให้คนในทีมรู้จักตนเองและสมาชิกคนอื่นให้มากขึ้น เช่น [Strength Finder](https://priwziest.medium.com/clifton-strengths-finder-%E0%B9%81%E0%B8%9A%E0%B8%9A%E0%B8%97%E0%B8%94%E0%B8%AA%E0%B8%AD%E0%B8%9A%E0%B8%AB%E0%B8%B2%E0%B8%88%E0%B8%B8%E0%B8%94%E0%B9%81%E0%B8%82%E0%B9%87%E0%B8%87-%E0%B8%97%E0%B8%B5%E0%B9%88%E0%B8%97%E0%B8%B3%E0%B9%83%E0%B8%AB%E0%B9%89%E0%B9%80%E0%B8%A3%E0%B8%B2%E0%B9%80%E0%B8%9B%E0%B9%87%E0%B8%99%E0%B8%84%E0%B8%99%E0%B8%AA%E0%B8%B2%E0%B8%A2%E0%B8%AA%E0%B8%B5%E0%B8%A1%E0%B9%88%E0%B8%A7%E0%B8%87-b37e2e136cba)
- สร้างสภาพแวดล้อมที่เอื้อต่อการพูดคุยอย่างตรงไปตรงมาโดยไม่รู้สึกกระแทกจิตใจ
- ทำให้ทีมอยู่ในสถานะ [storming phase](https://en.wikipedia.org/wiki/Tuckman%27s_stages_of_group_development) เสมอ โดยในระหว่าง storming ทีมต้องเน้นจากการ care ซึ่งกันและกันมากกว่าหาผู้ชนะ-ผู้แพ้

**Read more**: <https://tommclean.kumu.io/the-behaviors-of-high-performing-teams>

## Dojo Coaching Case Studies: Real-Life Example of Transformational Coaching
ในปัจจุบันคนที่จะมาเป็น coach ให้คนอื่นได้ก็ต้องเรียนรู้วิธีการ coaching, mentoring, facilitating แต่ตอนลงสนามจริงกลับพบความจริงที่โหดร้ายว่าเขาจ้าง coach มาเพื่อทำงานให้มันจบ ๆ ไปโดยไม่สนใจว่าใครจะได้หรือเติบโตขึ้นมากแค่ไหน ดังนั้นในฐานะ coach เราต้องให้ทีมได้เรียนรู้จากการลงมือทำจริงบ่อย ๆ ซ้ำ ๆ เหมือนหนังเรื่อง [Edge of Tomorrow](https://www.imdb.com/title/tt1631867/) และสอนทีมให้เรียนรู้ในสภาพแวดล้อมเหมือนจริง ไปด้วยกันทั้งทีมไม่ใช่ส่งแค่คน ๆ เดียวไปเรียน  

ผู้พูดได้เล่าให้ฟังว่าเวลา coach ทีมจะมีด้วยกัน 4 ขั้นตอนคือ
> Goals & Measures -> Bring Awareness -> Facilitate learning -> Empower

### ตัวอย่างที่ 1
- **Goal**: ทำให้ทีมจัดการงานแทรกฟ้าประทานได้ดีขึ้น
- **Measure**: มีงานที่ต้องโยนข้าม sprint ถัดไปเป็นสัดส่วนไม่เกิน 10%
- **Bring awareness**: เอาข้อมูลทีมมากางให้ดูพบว่าทีมมาจากหลายแผนกหลายตำแหน่ง สอบถามเพื่อเข้าใจและหาต้นตอที่จำใจต้องรับงานแทรก
- **Facilitate learning**: ใช้ technique 5 whys แล้วพบว่าสาเหตุคือไม่รู้ว่าใครทำอะไรกันอยู่ มีคนตัดสินใจเอางานเข้าเพียงไม่กี่คน
- **Empower team**: ใช้ framework Problems, Impacts, Goals, Solutions

### ตัวอย่างที่ 2
- **Goal**: ทำให้ release schedule นิ่ง
- **Bring awareness**: ทำให้ทีมเห็น waste ด้วย value stream mapping พบว่าสาเหตุคือทีมขาดความเชื่อใจซึ่งกันและกัน
- **Facilitate learning**: สร้างความเข้าใจและหาข้อตกลงร่วมกันในการ release ขึ้นมาใหม่
- **Empower team**: เข้าใจ dependencies และค้นหาทางเลือกอื่นในการลด lead time
