---
layout: post
title: "ประสบการณ์อบรม First Aid & CPR ปั๊มหัวใจครั้งแรกในชีวิต"
date: 2025-06-15
tags: [soft-skill]
---

![CPR training](/assets/2025-06-15-cpr-training.jpg)

อาทิตย์ก่อนมีโอกาสได้ไปอบรม **First Aid & CPR** ที่บริษัทจัดให้ แบบว่าตอนแรกก็คิดว่า "เออ ก็ดีนะ ได้ความรู้ติดตัวไว้" แต่พอไปจริงคือ สนุกและได้อะไรเยอะกว่าที่คิด เลยอยากมาแชร์ให้แบบกันเอง ๆ เพื่อเป็นความรู้ไว้ช่วยเหลือคนที่ต้องการมัน

## เริ่มจากรู้ได้ไงว่าเมื่อไรเราถึงควรเริ่มทำ CPR

ต้องสังเกตก่อนว่า

* คนไข้ **หมดสติ** หรือยัง ให้เราตบไหล่ทั้งสองข้าง พร้อมเรียกเสียงดัง ๆ เช่น "พี่ครับ ๆ ได้ยินไหม"
* ถ้าไม่ตอบสนอง ต้อง check ว่าเขา **ไม่มีสัญญาณชีพ** หรือเปล่า เช่น

  * ดูว่าหายใจไหม (ใช้วิธีสังเกตหน้าอกกับหน้าท้องกระเพื่อม 10 วินาที)
  * จับชีพจร (แต่ไม่ค่อยแม่นสำหรับมือใหม่)
  * ดูว่าตัวเขาเย็นผิดปกติไหม

ถ้า *หมดสติ + ไม่มีสัญญาณชีพ* ก็ **ต้องปั๊มหัวใจทันที!**

## วิธีทำ CPR แบบถูกต้อง

ตรงนี้คือ highlight เลย เราได้ลองปั๊มหัวใจกับหุ่นจำลองแบบมี sensor บอกเลยว่าเรากดแรงพอไหม กดลึกไหม จังหวะโอเคไหม บอกเลยว่าปั๊ม 5 นาทีมือเกือบ lock ฮ่า ๆๆ

### สิ่งที่ต้องจำเวลาทำ CPR

* กดลึกประมาณ **5-6 ซม.** (เท่าความสูงแนวตั้งของบัตร ปชช)
* ความเร็วอยู่ที่ **100-120 ครั้ง/นาที**
* ห้ามหยุดบ่อย ปั๊มต่อเนื่องไปจนกว่า
  * รถพยาบาลจะมา
  * ผู้ป่วยฟื้น หรือเริ่มหายใจเอง
  * หรือเกิดความเสี่ยงกับตัวเรา
* ในส่วนของการเป่าปากช่วยหายใจ ถ้าไม่สะดวก **ไม่จำเป็นต้องทำ** (แต่ถ้าจะทำ ใช้อัตรา 30:2)
  * กรณี **จมน้ำ** ต้องเป่าปากก่อน แล้วค่อยปั๊ม
  * เด็กเล็ก < 8 ขวบ ใช้แค่ **2 นิ้ว หรือมือเดียว** เท่านั้น

## ถ้ายังมีสติ ยังไม่ต้อง CPR แต่ต้องช่วยยังไง

ถ้าเขายังหายใจอยู่ ยังมีสติอยู่ แต่ดูอาการไม่ค่อยดี เราก็ยังต้องช่วย

* ให้ **นอนตะแคง** กันลิ้นอุดหลอดลมหายใจ
* ถ้าเลือดออกเยอะ **กดแผลแน่น ๆ ยาว ๆ** จนเลือดหยุด แล้วค่อยพันผ้า
* คนหายใจไม่สะดวก → ช่วยประคอง
* ในกรณีหัวใจวาย ต้องพาไป รพ. ให้เร็วที่สุด สังเกตจากอาการ
  * แน่นหน้าอก เหมือนมีอะไรทับ
  * เจ็บร้าวขึ้นคอ ลงแขน
  * หน้ามืด วูบ จะล้ม
* ในกรณี Stroke/อัมพาต ต้องพาไป รพ. ที่มี CT Scan ให้เร็วที่สุด สังเกตจากอาการ
  * เดินตัวเอียง มือไม่มีแรง พูดไม่รู้เรื่อง
  * ให้เขายิ้ม + ยกแขนสองข้างไปข้างหน้า + พูดประโยคไม่รู้เรื่อง

## สารพัดเหตุฉุกเฉินที่เราเจอได้บ่อย ๆ

* **เลือดกำเดาไหล**: ก้มหน้า บีบจมูกอ่อน 5 นาที ห้ามเงยหน้า
* **น้ำร้อนลวก**: เปิดน้ำไหลผ่านนาน ๆ แล้วซับให้แห้ง ทาเจลว่านหาง
* **ไฟไหม้ตัว**: หยุด-นอน-กลิ้ง (Stop-Drop-Roll) แล้วพันแผลด้วย wrap พลาสติก
* **เป็นลม**: นอนราบ ยกขาสูง ให้เลือดไหลกลับสมอง
* **ชัก**:
  * ห้ามง้างปาก ห้ามยัดของ
  * จับนอนตะแคง เคลียร์พื้นที่
  * ถ่ายคลิปไว้ให้หมอ
  * แยกแยะ "ชักแท้" (จากโรค) กับ "ชักเทียม" (จากอารมณ์หรือจิตใจ)
* **สารเคมีโดนตัว**: เปิดน้ำล้างเยอะ ๆ ห้ามยกขึ้นสูง
* **กินสารพิษ**:
  * ห้ามทำให้อาเจียน
  * ห้ามให้กินอะไร
  * รีบส่ง รพ. พร้อมนำสารพิษไปด้วย
* **ฟกช้ำ ปวด เคล็ด**: ประคบเย็น พันผ้าจากปลายขึ้นโคน
* **Heatstroke**: ตัวจะแดงแห้ง ให้ลดความร้อนให้ไวที่สุด
* **แพ้รุนแรง (เช่น กินกุ้ง)**: ใช้ปากกา epinephrine ปักที่ต้นขา

## สรุป

การอบรมครั้งนี้ทำให้รู้ว่า **ปฐมพยาบาลกับ CPR ไม่ได้ยากอย่างที่คิด** และมีหลายอย่างที่เราเคยเรียนรู้มาแบบผิด ๆ การที่มาทำความเข้าใจใหม่อย่างถูกต้องสามารถนำไปสู่การช่วยชีวิตคนได้จริง ๆ วันนึงข้างหน้าเราอาจจะเจอสถานการณ์นั้นแบบไม่ทันตั้งตัวเลยก็ได้

ใครที่ยังไม่เคยอบรม แนะนำให้หาโอกาสไปเรียนดูครับ สนุก มีประโยชน์ และทำให้เรามั่นใจในตัวเองมากขึ้นเวลาต้องเจอเหตุการณ์ฉุกเฉิน
