---
layout: post
title: "บันทึก tips ในการสร้าง content เกี่ยวกับ technical"
date: 2023-02-28
tags: [blog, talk]
---

เมื่อวันก่อนที่บริษัทมี lunch & learn เกี่ยวกับการสร้าง content ด้าน technical ซึ่งประกอบไปด้วยสาเหตุที่เราควรจะเริ่มทำรวมไปถึง tips & tricks ในการสร้าง content ผ่านช่องทางต่าง ๆ ถึงแม้เราเป็นผู้สร้าง content อยู่แล้วแต่การเรียนรู้เทคนิคใหม่ ๆ เพื่อปรับปรุง content ของเราก็ถือว่าเป็นเรื่องที่ดี

## ทำไมเราถึงควรเริ่มทำ content
- **เป็น Portfolio ของเราที่ใช้ในงานสมัครงาน** เช่น ถ้าเราเป็น Developer การมี GitHub profile ที่มีความ active และมีตัวอย่าง code ก็อาจจะทำให้คนที่จะเรียกสัมภาษณ์รับรู้ว่าเรามีประสบการณ์จริง ๆ ไม่ใช่แค่เขียนผ่านตัวหนังสืออย่างเดียว ดีไม่ดีเราอาจจะได้งานในฝันเพราะว่าเราเหนือว่าผู้สมัครคนอื่น ๆ ก็เป็นได้
- **ทำให้ community เติบโตขึ้น** มีคนเก่งเยอะขึ้นในวงการส่วนหนึ่งเพราะจากการเสพ content ของเรา จนเรากลายเป็นแรงบันดาลใจให้คนอื่น ๆ
- **มีความรู้ในเชิงลึกมากขึ้น**จากการเตรียมตัวค้นคว้าหาข้อมูลเพื่อสร้าง content เนื่องจากคนฟัง content ของเราอาจจะมาจากหลากหลายประสบการณ์มากน้อยต่างกันไป ลองนึกภาพว่าเรากำลังอธิบายแนวคิดบางอย่างให้ Junior กับ Senior Developer ฟัง แน่นอนว่าความลึกรายละเอียดปลีกย่อยย่อมต่างกันไปด้วย

## Tips ในการเขียน Blog
ปัญหาสุด classic ของคนที่เพิ่งเริ่มเขียน blog คือไม่รู้ว่าจะเขียนเรื่องอะไรดี หลาย ๆ เรื่องก็มีคนเขียนมาหมดแล้ว (ทุกวันนี้เราก็ยังเป็น) ลองดูหัวข้อต่าง ๆ เหล่านี้ดูเผื่อจะเป็นแรงบันดาลใจให้เราได้

- ปัญหาที่ยากที่สุดในการแก้ปัญหาเรื่อง program แล้วจะป้องกันได้อย่างไร
- แนวทางการวิเคราะห์การทำงานที่เป็นประสบการณ์ตรง

เพียงแค่ 2 หัวข้อนี้ก็ทำให้กรอบในการเขียน blog แคบลงไปมากพอสมควรแล้วล่ะ หลังจากนั้นเราก็มาดูในส่วนของเนื้อหาโดยอิงตามหลักการต่อไปนี้

- แก้ grammar ผ่านการอ่านออกเสียงเพื่อเป็นการทบทวนเนื้อหาเพราะถ้ามีอะไรผิดก็จะทำให้ปากเราไม่ตรงกับใจ เมื่อเรารู้ตัวแล้วก็ลงมือแก้ไขให้ถูกต้อง
- หลีกเลี่ยงการใช้คำเดิมซ้ำ ๆ ที่ไม่ใช่ศัพท์เฉพาะด้วยคำอื่น ๆ ที่มีความหมายเหมือนกัน (synonym)
- เขียนให้กระชับและสั้นผ่านกฎ [10% ของ Stephen King](https://erinwhalen.com/10-rule-stephen-king-made-better-writer/#:~:text=One%20of%20the%20best%20takeaways,word%20article%2C%20delete%2075%20words.)
- ถ้า blog ของเรามี code ตัวอย่างก็ให้ดูเรื่อง syntax highlighting เพิ่ม และ code ควรจะ compile ได้ copy ได้เนื่องจากคนอ่านสามารถเอาไปใช้ต่อได้นั่นเอง

## Tips ในการทำ Podcasts and Videos
ส่วนใหญ่แล้วก็จะเน้นเรื่องทั่ว ๆ ไปในการทำ content ที่ไม่ได้เจาะจงกับ technical เลยอย่างเช่น

- ออก content ใหม่ ๆ อย่างสม่ำเสมอเพื่อดึงความสนใจให้คนดูอยู่กับเรา
- ในช่วงเริ่มแรกไม่ต้องมีอุปกรณ์ที่ดีมาก เราสามารถเริ่มต้นง่าย ๆ ด้วยกล้องมือถือและหูฟังที่มี microphone
- ในขณะที่เรากำลังอัดแล้วเกิดพูดผิดหรือเกิดจังหวะที่ต้องตัดทิ้ง ให้ทำเสียงดัง ๆ เวลาตัดต่อจะได้สังเกตจาก graph เสียงที่พุ่งขึ้นมา
- มี slogan หรือคำคม ๆ ให้คนจดจำ
- ทำ thumbnail แบบฮา ๆ เพื่อดึงดูดให้คนกดมาดู
- ลง content ที่มี analytics เพื่อวิเคราะห์ข้อมูลอย่างเช่น ช่วงเวลาที่คนดูเยอะสุด หรืออายุเพศของคนที่มาดู

## Tips ในการทำ Tech talks
จะไม่ขอพูดถึงเรื่องทั่วไปอย่างเช่น ความมั่นใจ การออกเสียง ท่าทาง หน้าตาอะไรประมาณนี้นะ จะเน้นไปที่ technical ละกัน

- คนส่วนใหญ่เค้ามาดู talk ของเรา ไม่ใช่มาดูเรา ดังนั้นอย่าเสียเวลาไปกับการแนะนำตัวเองมากจนเกินไป รีบเข้าเรื่อง
- อย่าได้ใส่ทุกอย่างที่จะพูดลงไปใน slide เพื่อเป็นโพยสำหรับเราเพราะบางทีคนดูเค้าอ่านเสร็จก่อนที่เราจะพูดอีก ฮ่า ๆๆ คำถามคือแล้วจะจำหมดได้ยังไง คำตอบคือไม่ต้องจำทั้งหมดครับ ฝึกซ้อมให้จำได้คร่าว ๆ แล้วนอกนั้นก็เล่าจากความเข้าใจของเรา
- ถ้ามี code ตัวอย่างไม่จำเป็นต้อง compile ได้เพราะคนดูเค้ามาดึง code ไปไม่ได้อยู่แล้ว ดังนั้นทำให้อ่านง่าย ๆ ไว ๆ เข้าไว้
- ถ้ามีคนดูถามคำถาม แนะนำว่าให้ทวนคำถามเพื่อ check ว่าเราเข้าใจตรงกัน นอกจากนั้นก็เป็นการช่วยคนดูนอกห้องส่งตามทันด้วย
- ถ้ายังไม่คล่อง แนะนำให้หา co-speaker
- เตรียมเนื้อหาโดยสวมบทเป็นคนดูแล้วตรวจสอบว่าเนื้อหาของเราจะตอบข้อสงสัยของคนดูได้ไหม
- เลียนแบบจาก talk อื่น ๆ ที่คนอื่นเคยพุดแล้วเราคิดว่ามันดี
- ฝึก ฝึก แล้วก็ฝึก

> ทั้งหมดนี้ก็เป็นแค่ส่วนนึงของ tips ที่ถูกยกมาใน session เราเชื่อว่าแต่ละคนก็มีวิธีแนวทางของตัวเองที่ต้องเรียนรู้แล้วปรับใช้กันไป
