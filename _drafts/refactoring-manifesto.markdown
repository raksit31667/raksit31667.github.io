---
layout: post
title: "Refactoring ก็มี Manifesto เหมือนกันนะ"
date: 2024-01-21
tags: [refactoring, practice, manifesto]
---

อาทิตย์นี้แวะไปเห็นว่ามี [Refactoring Manifesto](https://refactoringmanifesto.org/) ซึ่งพูดถึงว่าทำไมการ refactoring ทำให้ระบบมันอยู่กับเราเพื่อส่งมอบ value ให้กับ user และ developer และมีแนวปฏิบัติอะไรที่ช่วยเสริมประโยชน์ refactoring เข้าไปให้มากขึ้น 

1. **Refactoring ทำให้ product อยู่กับเราได้นานขึ้น**
2. **ระบบเราควรจะถูกออกแบบมาให้เรียบง่าย** เพื่อที่จะ refactor ได้ง่ายขึ้น
3. **Refactoring ไม่เท่ากับการ rewriting** เพราะอย่างหลังคือการโยนส่วนที่เสียทิ้ง
4. **Refactoring คือการเพิ่มประสิทธิภาพ** ซึ่งเพิ่มความสวยงามและคุณภาพไปในตัว
5. **Refactoring เป็นศิลป์ ต้องใช้ความคิดสร้างสรรค์** โดยนำ technique และเครื่องมือใหม่ ๆ เข้ามาช่วย
6. **Refactoring ไม่ใช่ trend** เพราะมันคือ process ที่ไม่มีที่สิ้นสุด
7. **Refactoring คือการเรียนรู้** ว่าระบบของเรามันทำงานยังไงหรือมันทำงานผิดปกติตรงไหน
8. **Refactor ตลอดแม้อยู่ในช่วงเวลาคับขัน** focus ที่แนวคิดมากกว่าแรงที่ต้องใช้
9. **อย่าตกเป็นทาสของ legacy code** แต่ให้เป็นนายมันและแบ่งปันประสบการณ์ให้คนอื่น
10. **เรา Refactor code ได้ทุกรูปแบบแม้ว่ามันจะห่วยแค่ไหนก็ตาม** แต่ไม่ได้หมายความว่าเราต้องทำให้ code มันห่วยแตกที่สุดค่อย refactor นะ

ระหว่างพัฒนา software อย่าลืม refactoring กันด้วยนะครับ เพราะการที่มี code ที่คุณภาพดีขึ้นมันอาจจะช่วยทำให้โลกของเราก้าวหน้าไปในทางที่ดีขึ้นได้ ทั้งในด้าน user experience นวัตกรรมใหม่ ๆ ลดช่องโหว่จากการโจมตี การทำงานร่วมกันดีขึ้น และที่สำคัญ สามารถปรับเปลี่ยนตามความต้องการของโลกที่เปลี่ยนไปได้เร็วขึ้นนั่นเอง

> Refactoring is not a needless cost. It is anti-needless complexity that prevents change.