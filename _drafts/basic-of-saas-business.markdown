---
layout: post
title: "ว่าด้วยเรื่องของ Software-as-a-Service (SaaS) business"
date: 2024-02-03
tags: [software-as-a-service, business]
---

เมื่ออาทิตย์ที่แล้วมีโอกาสได้เข้าฟัง lunch & learn ของบริษัทเกี่ยวกับ [Software-as-a-Service (SaaS)](https://en.wikipedia.org/wiki/Software_as_a_service) โดยเน้นไปในในเชิง business ซึ่งเป็นสิ่งที่เราสนใจเพราะกำลังจะเข้าไปทำ project เกี่ยวกับ SaaS พอดี เลยขอจดไว้กันลืมสักหน่อย

## SaaS คืออะไร
SaaS คือบริการบน cloud โดยที่ user สามารถเข้าใช้งานระบบผ่าน web browser โดยไม่ต้องติดตั้ง ดูแลรักษาหรือจัดการ server, application หรือ infrastructure เบื้องหลังด้วยตนเอง มีข้อแม้แค่ user จะต้องจ่ายเงินให้คนที่ดูแลเหล่านั้นในรูปแบบงวด (subscription) ซึ่งก็จะต่างจากการใช้งาน software ทั่ว ๆ ไปที่เหมือนซื้อมา-ขายไป แต่ใน SaaS มันคือการให้ user มา "เช่า" software  

ซึ่งไอคำว่า "เช่า" เนี่ยมันให้เราแตกประเด็นไปในทาง business ได้ว่า

> ยิ่ง user ของเรา "เช่า" SaaS ของเราได้นานเท่าไร ธุรกิจ SaaS ของเราก็จะประสบความสำเร็จมากเท่านั้น

## SaaS metrics
การจะวัดว่าธุรกิจ SaaS ของเราก็จะประสบความสำเร็จมากน้อยมันมีหลายปัจจัยที่มีผลมาก-น้อยต่างกันไป แต่คร่าว ๆ เราสามารถวัดออกมาเป็น metrics ได้ดังนี้

### Annually recurring revenue & Monthly recurring revenue
แปลตรงตัวก็คือรายได้ที่ได้จาก subscription ทั้งแบบรายเดือนและรายปี ซึ่งมีสูตรดังนี้

> Monthly recurring revenue = จำนวน subscriber x รายได้เฉลี่ยต่อเดือนต่อ 1 user

### Customer acquisition cost (CAC)
CAC คือต้นทุนค่าใช้จ่ายที่บริษัทของเราใช้เพื่อไปได้ลูกค้ามา เช่น ค่า marketing ค่าโฆษณา ค่าตัวแทนฝ่ายขาย เป็นต้น แปลว่ายิ่ง CAC แพงยิ่งเอาลูกค้ามาได้ยากขึ้น

> CAC = Acquisition cost ทั้งหมด / จำนวนของลูกค้าที่ไปได้มา

### Lifetime value (LTV)
LTV คือรายได้ที่เราได้รับจากลูกค้าหนึ่งเจ้าตลอดการเช่า SaaS ของเรา ซึ่งอย่างที่กล่าวไปในหัวข้อก่อนหน้าว่าถ้าลูกค้าอยู่กับเรานาน (LTV สูง) เรามีโอกาสที่จะได้รายได้มากกว่่าลูกค้าที่มาช่วยกับเราแค่ครั้งเดียวสั้น ๆ

> LTV = รายได้ที่ได้จาก customer x ช่วงเวลาโดยเฉลี่ยที่ลูกค้าเช่า SaaS

### Average revenue per user (ARPU)
แปลตรงตัวคือรายได้เฉลี่ยของลูกค้า 1 เจ้า มีประโยชน์ในกรณีที่ SaaS ของเราคิด subscription ตาม tier ที่แตกต่างกัน เช่น หากเรามี 4 tier โดยมีค่า subscription $1, $10, $100 และ $1000 ตามลำดับ แล้ว ARPU ได้ $11.45 แปลว่าเราควร focus กับการดูแลคนใน tier แรก ๆ ไม่ให้ย้ายออกจาก SaaS เรา

> ARPU = รายได้ต่อเดือน / จำนวนลูกค้าที่ active ต่อเดือน

### Churn rate
มันคือการวัดว่าในช่วงเวลานึงมีลูกค้ากี่เจ้าที่หยุดเช่า SaaS ของเรา หมายความว่ายิ่งสูงก็แปลได้ว่าลูกค้าหนีเราไปเยอะเท่านั้นซึ่งอาจสะท้อนถึงคุณภาพของ software นั่นเอง ซึ่ง metrics นี้แหละที่จะเป็นหลักฐานและสัญญาณให้ทีมพัฒนาเน้นการปรับปรุงคุณภาพของสิ่งที่มีอยู่มากกว่าสักแต่เข็น feature ใหม่ ๆ ออกมา แต่มันก็มีข้อยกเว้นอยู่ เช่น

- คู่แข่งมี feature ที่เด็ดกว่า ราคาน่าคุ้มกว่า ซึ่งตรงนี้ต้องไปดูว่าถ้าลูกค้าจะย้ายออกจาก SaaS เราเนี่ย มันคุ้มจริงหรอ อย่างในธุรกิจ [Customer relationship management (CRM)](https://en.wikipedia.org/wiki/Customer_relationship_management) เป็นต้น
- บริษัทเราไปขายให้ลูกค้าผิดกลุ่มเป้าหมาย ซึ่งก็ต้องไปดูทาง marketing และ sales เพิ่ม
- Customer support กาก

> Churn rate = จำนวนลูกค้าที่ยัง active อยู่หลังช่วงเวลานึง / จำนวนลูกค้าที่ยัง active อยู่ก่อนช่วงเวลานึง

## Metrics อะไรไม่รู้เยอะแยะ ยกตัวอย่างหน่อยสิ

> Acquisition cost ทั้งหมด: $1,000,000 ต่อเดือน
> จำนวนของลูกค้าที่ไปได้มา: 10 คนต่อเดือน
> Customer acquisition cost: $100,000
> Customer value: $10,000 ต่อเดือน
> Customer อยู่กับเราเฉลี่ย 20 เดือน
> Lifetime value: 10,000 x 20 = $200,000
> Churn rate: 5% ต่อเดือน

หากเรานำมา plot เป็นตารางก็จะได้หน้าตาประมาณนี้

| Month | Customer | Revenue       | Cost             | Profit         |
|-------|----------|---------------|------------------|----------------|
|     0 |        0 |         $0.00 |  $ 1,020,000.00  | -$1,020,000.00 |
|     1 |       10 |   $100,000.00 |  $ 1,020,010.00  |   -$920,010.00 |
|     2 |       20 |   $195,000.00 |  $ 1,020,019.50  |   -$825,019.50 |
|     3 |       29 |   $285,250.00 |  $ 1,020,028.53  |   -$734,778.53 |
| ...   | ...      | ...           | ...              | ...            |
|    14 |      102 | $1,024,650.04 |  $ 1,020,102.47  |      $4,547.58 |
| ...   | ...      | ...           | ...              | ...            |
|    24 |      142 | $1,416,021.95 |  $ 1,020,141.60  |    $395,880.35 |
| ...   | ...      | ...           | ...              | ...            |
|    49 |      184 | $1,838,010.58 |  $ 1,020,183.80  |    $817,826.78 |
|    50 |      185 | $1,846,110.05 |  $ 1,020,184.61  |    $825,925.44 |
|    51 |      185 | $1,853,804.55 |  $ 1,020,185.38  |    $833,619.17 |

### ข้อสังเกต
- ในช่วงเดือนที่ 3 ลูกค้าเหลือ 29 คนแทนที่จะเป็น 30 คนเพราะว่า Churn rate 5% คิดย้อนกลับคือ (จำนวนลูกค้าเดือนที่แล้ว + จำนวนลูกค้าใหม่) - (จำนวนลูกค้าเดือนที่แล้ว * 5%) = (20+10) - (20*5%) = 29 คน
- ในช่วงเดือนที่ 14 ธุรกิจเริ่มทำกำไรได้
- ในช่วงเดือนที่ 50-51 จำนวนลูกค้ากลับไม่เพิ่มขึ้นเลย ทำให้กำไร (profit) น้อยลง หากนักลงทุนวิเคราะห์ด้วย metrics เหล่านี้ก็จะพบว่าธุรกิจนี้อาจจะไปไม่รอดในระยะยาวนั่นเอง

ซึ่งหลุมพรางที่หลายบริษัทตกลงไปคือ "งั้นเราก็ปรับ marketing กับ sales ให้เพิ่มยอดจำนวนลูกค้าสิ" ในทางทฤษฎีตัวเลขมันก็ดีขึ้นได้แหละ แต่ในทางปฏิบัติมันเป็นไปได้ยากที่จะคุมต้นทุนให้ได้เท่าเดิม ไหนจะมีค่า operation ดูแลรักษาระบบเดิมอีกต่างหาก  

แต่ถ้าเราปรับปรุงคุณภาพ software ให้ดีขึ้นซึ่งมีผลให้ลูกค้าอยู่ใช้งาน SaaS ของเรานานขึ้น แปลว่า Churn rate จะลดลง เช่น หากมันลดลงจาก 5% ไป 2% เวลา plot เป็นตารางก็จะได้หน้าตาประมาณนี้

| Month | Customer | Revenue       | Cost             | Profit         |
|-------|----------|---------------|------------------|----------------|
|     0 |        0 |         $0.00 |  $ 1,020,000.00  | -$1,020,000.00 |
|     1 |       10 |   $100,000.00 |  $ 1,020,010.00  |   -$920,010.00 |
|     2 |       20 |   $198,000.00 |  $ 1,020,019.80  |   -$822,019.80 |
|     3 |       29 |   $294,040.00 |  $ 1,020,029.40  |   -$725,989.40 |
| ...   | ...      | ...           | ...              | ...            |
|    12 |      108 | $1,076,416.38 |  $ 1,020,107.64  |     $56,308.74 |
| ...   | ...      | ...           | ...              | ...            |
|    24 |      192 | $1,921,098.32 |  $ 1,020,192.11  |    $900,906.21 |
| ...   | ...      | ...           | ...              | ...            |
|    49 |      314 | $3,141,991.43 |  $ 1,020,314.20  |  $2,121,677.23 |
|    50 |      318 | $3,179,151.60 |  $ 1,020,317.92  |  $2,158,833.68 |
|    51 |      322 | $3,215,568.57 |  $ 1,020,321.56  |  $2,195,247.01 |

### ข้อสังเกต
- ในช่วงเดือนที่ 3 ลูกค้าเหลือ 29 คนแทนที่จะเป็น 30 คนเหมือนเดิม
- ในช่วงเดือนที่ 12 ธุรกิจเริ่มทำกำไรได้ เร็วกว่าแบบเดิม 2 เดือน
- ในช่วงเดือนที่ 50-51 จำนวนลูกค้ายังเพิ่มขึ้นอยู่ ทำกำไรได้อยู่บ้าง หากนักลงทุนวิเคราะห์ด้วย metrics เหล่านี้ก็จะพบว่าธุรกิจนี้มันไปรอดในระยะยาวมากกว่าแบบเดิม

> Sales determine revenue, but Churn determines growth.

## Benchmark
เมื่อเราเห็น metrics เหล่านี้แล้ว เราควร focus ในการหา balance ระหว่างการทำให้ลูกค้า happy และการหาลูกค้าใหม่เข้ามา โดย balance ที่ดีคืออัตราส่วนระหว่าง Lifetime value (LTV) และ Customer acquisition cost (CAC) ที่ดีควรจะอยู่ที่ประมาณ 3:1 ขึ้นไป แต่ไม่เกิน 5:1 (เรียกอัตราส่วนนี้ว่า product-market fit) สรุปดังตาราง

| LTV/CAC Ratio | Software stage                 | Possible action                                                               |
|---------------|--------------------------------|-------------------------------------------------------------------------------|
| > 5           | Software ดีแต่ marketing กาก     | Focus ไปที่ marketing และขยายกลุ่มเป้าหมายให้กว้างขึ้น                                 |
| 3-5           | กำลังดี                          | เตรียมระบบให้รองรับ scaling (performance, stability)                             |
| 1-3           | พึ่ง marketing และการโฆษณาเป็นหลัก | เตรียม feature experiment และปรับ product direction                             |
| < 1           | บริษัทขาดทุนทุกครั้งที่ได้ลูกค้ามา        | เตรียม feature experiment, ปรับ product direction และเน้นการปรับ software ให้มีคุณภาพ |

ในส่วนของ Churn rate ให้ตั้งไว้ไม่เกิน 3%  

ทั้งนี้ทั้งนั้นเป็นเรื่องยากมาก ๆ ที่บริษัทจะคง product-market fit พราะหลากหลายสาเหตุด้วยกัน เช่น

- ความกดดันจากนักลงทุน
- สภาพเศรษฐกิจในขณะนั้น
- พฤติกรรมของผู้บริโภคที่เปลี่ยนไป
- นักลงทุนหมดความสนใจในธุรกิจ
- การเปลี่ยนโครงสร้างขององค์กร

> ซึ่งสุดท้ายแล้วก็เป็นหน้าที่ของทุกคนในองค์กรที่จะร่วมแรงร่วมใจกันผ่านพ้นอุปสรรคจนพบเจอ product-market fit ใหม่ในที่สุด