---
layout: post
title:  "ว่าด้วยเรื่องของ Collective brain fog"
date:   2022-12-08
tags: [soft-skill]
---

ในการทำงานปัจจุบัน เป็นเรื่องปกติที่เราจะต้องเจอกับความเครียดเนื่องจากมันมีหลายอย่างที่จะต้องคิดต้องจำเยอะ ต้องเร่งทำงานให้เสร็จ หรือเกิดจากพักผ่อนน้อย โดยเฉพาะเราที่อยู่ในวงการ IT ที่ต้องทำงานอยู่จอ computer เป็นเวลานาน ในที่สุดก็ทำให้เคมีในสมองเสียสมดุล เริ่มมีความคิดว่าทำไมทุกอย่างมันดูเยอะไปหมดเลย จะเริ่มเขียน code ก็คิดไม่ออกตื้อไปหมด เกิดเป็นอาการ**สมองล้า (brain fog)**  

แน่นอนว่า brain fog มันไม่ได้เกิดขึ้นทันทีทันใด มันเกิดจากการสะสมมาเป็นระยะเวลานึง (collective) เราจะมีวิธีการป้องกันไม่ให้มันบานปลายได้อย่างไร มาดูกัน  

## รู้จักกับประเภทของ cognitive load
Cognitive load คือ ปริมาณของความจำระยะสั้นและระยะยาวที่เก็บไว้ในพื้นที่จำกัด มีหลัก ๆ 3 ประเภทด้วยกัน

### Intrinsic cognitive load
สิ่งที่ต้องคิดต้องจำจากการใช้ทักษะทำงานให้เสร็จ ยิ่งต้องคิดต้องจำในการทำงานให้เสร็จเท่าไร ก็จะมี cognitive load นี้มากเท่านั้น เราควรจะคุมให้มันน้อย ๆ เข้าไว้ (ในช่วงที่เราเข้า project ใหม่ ๆ cognitive load ในช่วงแรกจะสูงเป็นปกติครับ เดี๋ยวมันจะลดลงไปเรื่อย ๆ เมื่อเราปรับตัวเข้ากับ project ได้เอง)

### Extraneous cognitive load
สิ่งที่ต้องคิดต้องจำจากสิ่งรบกวนการทำงานให้เสร็จ ยิ่งต้องคิดต้องจำในการทำงานให้เสร็จเท่าไร ก็จะมี cognitive load นี้มากเท่านั้น เราก็ควรจะคุมให้มันน้อย ๆ เข้าไว้

### Germane cognitive load
สิ่งที่ต้องคิดต้องจำเมื่องานที่ต้องทำให้เสร็จไปเกี่ยวข้องกับประสบการณ์หรือเรื่องในอดีตเคยผ่านมา ยิ่งเราคิดและจำจากประสบการณ์ได้มากเท่าไร ก็จะมี cognitive load นี้มากเท่านั้น เราก็ควรจะคุมให้มันมาก ๆ เข้าไว้  

## วิธีจัดการ cognitive load กับตัวเอง

### Intrinsic cognitive load ⬇️
- ฝึกทักษะที่เกี่ยวข้องกับงานนั้น ๆ
- หาคนช่วยที่มีประสบการณ์ตรง หรือ หาตัวอย่างจาก project ที่เคยทำเสร็จไปแล้ว

### Extraneous cognitive load ⬇️
- มีสมาธิจดจ่อกับงานที่เราทำ ตัดสิ่งรบกวนด้วยการสร้างกรอบเวลาขึ้นมา (มีหลาย technique ที่นิยมเช่น [Pomodoro](https://en.wikipedia.org/wiki/Pomodoro_Technique))
- ฝึกนั่งสมาธิ (ส่วนตัวคิดว่าข้อนี้ยากจัด ฮ่า ๆๆ)

### Germane cognitive load ⬆️ 
- ถามคำถามเชิง "ทำไม" บ่อย ๆ เพื่อทำความเข้าใจว่าเราทำงานนี้ไปทำไม จะได้มีโอกาสมากขึ้นที่จะเชื่อมเหตุผลใหม่เข้ากับประสบการณ์ของเรา

## วิธีจัดการ cognitive load กับทีม

### Intrinsic cognitive load ⬇️
- การทำ [onboarding](https://medium.com/nontechcompany/what-have-you-prepared-for-your-new-hires-77d9da04ec96) ที่ดี
- ค่อย ๆ นำเสนอแนวทางการทำงานใหม่ ๆ ไม่ต้องยัดเข้าไปทีเดียวทั้งหมด

### Extraneous cognitive load ⬇️
- ควบคุมจำนวนคนในทีมให้เหมาะสม อย่าให้เข้า ๆ ออก ๆ บ่อยเกินไป (บอกเป็นตัวเลขไม่ได้ อันนี้แล้วแต่ว่าทีมทำอะไร)
- ตกลงแนวทางการทำงาน รวมถึงบทบาทและความรับผิดชอบ (roles & responsibility) ร่วมกัน
- สร้างพื้นที่ที่เกิดความสบายใจ กล้าลองผิดลองถูก มีความเชื่อใจซึ่งกันและกัน (psychological safety)
- ทำให้แนวทางการทำงานออกมา [lean](https://www.thoughtworks.com/insights/blog/understanding-how-design-thinking-lean-and-agile-work-together) ที่สุดด้วยการลด[สิ่งที่ไม่จำเป็น](https://www.somkiat.cc/summary-the-seven-wastes-in-software-development/)ออกไป
- จากกฎ [Conway’s law](https://en.wikipedia.org/wiki/Conway%27s_law) ซึ่งกล่าวถึง architecture รวมถึงแนวทางการส่งมอบงานแบบอัตโนมัติ มันจะเป็นรูปเป็นร่างได้มันก็ต้องมาจากรูปแบบขององค์กรที่ตอบโจทย์ด้วย เมื่อสภาพองค์กรเปลี่ยนไปแล้วเราควรจะสามารถตรวจสอบได้ว่าแนวทางการส่งมอบมันเปลี่ยนตามไปด้วยหรือไม่ เช่น [form](https://docs.google.com/forms/d/e/1FAIpQLSfDjBs3KRdLp524ipvhrOIVeqqhBiR2CFDspvvhfWCphjV7XQ/viewform) ที่ประกอบไปด้วยคำถามต่าง ๆ เช่น ความยากในการทดสอบ การ build deploy และดูแลระบบงาน เป็นต้น

### Germane cognitive load ⬆️ 
- กำหนดปัญหาให้ชัดเจนและน่าสนใจที่จะลงมือแก้ไข
- กำหนดวิธีแก้ปัญหาให้ชัดเจนและน่าจะพอไปต่อได้

> จะสังเกตแปลว่าการมี cognitive load ไม่ใช่สิ่งที่แย่ไปหมดด เพียงแต่เราต้องเลือกให้มีถูกประเภทเท่านั้นเอง