---
layout: post
title:  "Soft skill สำหรับผู้นำในทีม consulting"
date:   2023-05-28
tags: [consulting, soft-skill]
---

เมื่ออาทิตย์ก่อนได้มีโอกาสเข้าไป training เกี่ยวกับ Consulting ซึ่งเป็นทักษะสายตรงที่จะช่วยให้หน้าที่การงานเติบโตได้เพราะเราทำงานเป็น Consultant นั่นเอง โดยเนื้อหาก็จะมีการประเมินตนเองเพื่อหาจุดปรับปรุงและ tips & tricks ที่น่าสนใจในการรับมือกับลูกค้ายาก ๆ ไปดูกันว่ามีอะไรบ้าง  

จาก[บทความก่อนหน้าที่เราเคยอ่านหนังสือ Flawless Consulting]({% post_url 2022-12-19-flawless-consulting-summary %}) แนวทางการทำงานของ consultant จะมีหลัก ๆ คือ 3 ขั้นตอน

1. **Contracting** ก็คือตกลง scope และความคาดหวังกันก่อน (Hopes and Fears) เพื่อให้ลูกค้าเกิดความสบายใจว่า บทบาทของ consultant จะเป็นไปตามที่ตกลงไว้โดยจะไม่เข้ามาแย่งงานหรือแย่งตำแหน่งในองค์กรของเค้า
2. **Information gathering** ก็คือเก็บข้อมูลด้วยการสังเกตลูกค้า เช่น software ที่เค้าใช้กันอยู่มันมีปัญหาอะไร
3. **Presenting recommended actions (solutioning)** เพื่อเก็บ feedback นำเสนอวิธีการแก้ปัญหา และโน้มน้าวให้ลูกค้าให้เชื่อว่า ทุกคนจะได้รับประโยชน์จากการวิธีการแก้ปัญหาของเรา

โดยวิธีการ consulting จะมีด้วยกันอยู่ 3 mode คือ

1. **Expert Mode** ช่วยลูกค้าในฐานะผู้เชี่ยวชาญในการแก้ปัญหานั้น ๆ เน้นเสนอวิธีแก้ปัญหาจากมุมมองของตัวเอง
2. **Pair of Hands** ช่วยลูกค้าด้วยการบอกให้ลูกค้าลงมือทำหรือบางทีก็ลงมือทำไปกับลูกค้าเลย
3. **Collaborative Mode** ช่วยลูกค้าด้วยการระดมสมองกับลูกค้าเพื่อหาวิธีแก้ปัญหาไปด้วยกัน

ในการ consulting จริงเราอาจจะไม่สามารถเลือกเล่น mode อันใดอันนึงเลยไม่ได้ จะต้องมีการ balance ระหว่าง Collaborative และ Expert Mode เนื่องจากจุดแข็งของ Collaborative คือเรามีความเป็นเจ้าของร่วมกับลูกค้าทำให้เราสามารถควบคุมการเปลี่ยนแปลงในระยะยาวได้ ในขณะที่ Expert คือเรามีโอกาสที่จะเห็น solution ขึ้นได้เร็ว มีทิศทางที่ชัดเจน เราไม่ต้อง balance ส่วน Pair of Hands เพราะขึ้นอยู่กับลูกค้าล้วน ๆ เราคุมไม่ได้  

นั้นหมายความว่าในการ balance นั้น consultant จะต้องใช้ soft skill ต่าง ๆ จากทุก mode เข้ามาช่วยเพื่อให้ได้ผลสำเร็จดังนี้

# Collaborative Mode

## Involvement
กระตุ้นให้คนมีส่วนร่วมในมุมมองและแนวคิดในกระบวนการตัดสินใจ  

### ถ้ามี skill นี้น้อย
เราตัดสินใจจากมุมมองของตัวเองมากกว่าขึ้นกับคนอื่น 
- จุดแข็งคือไม่ต้องเสียเวลาที่จะต้องไปปรึกษาทีมเพื่อให้ได้ข้อสรุป และคาดหวังว่าทีมจะยอมรับการตัดสินใจของเราโดยไม่มีข้อโต้แย้งเพราะเป็นเหตุเป็นผลของมันอยู่แล้ว
- จุดอ่อนคืออาจจะไม่มีใครยอมรับหรือผลักดันการตัดสินใจนั้นเนื่องจากเหตุผลที่ต่างกัันของแต่ละคนไป ในขณะนั้นเราก็มีแนวโน้มไม่รับฟังความเห็นของคนอื่น ทำให้เราดูเหินห่างจากทีมไป  

### ถ้ามี skill นี้มาก
เราเข้าไปปรึกษารับฟังทุกคนก่อนที่จะตัดสินใจ รวมถึงโต้แย้งกับคนอื่นในเรื่องที่เห็นต่างเพื่อให้ได้ข้อสรุป 
- จุดแข็งคือทุกคนเป็นเจ้าของการตัดสินใจร่วมซึ่งลดโอกาสที่จะเกิดคลื่นใต้น้ำ นอกจากนั้นยังได้ประเมินไอเดียของเราจากความเห็นคนอื่น ๆ ด้วย
- จุดอ่อนคือหากข้อสรุปร่วมกันไม่ได้อาจจะทำให้งานติดชะงัก รวมถึงมีแนวโน้มที่จะแพ้คนในทีมที่เสียงดังกว่า

### แนวปฏิบัติในการพัฒนา skill นี้
- ก่อนตัดสินใจให้ถามมุมมองและแนวคิดของแต่ละคนในทีม ถ้ามีข้อเสนอแนะให้มาคุยกัน
- Share ปัญหา, scope, vision, ความรู้ให้กับทีมให้เกิดการแลกเปลี่ยนกัน
- ถ้าเราเป็น leader ให้เราฝึกทีมในด้าน problem solving และ facilitation
- หลีกเลี่ยงความคิดที่ว่าใครที่เห็นต่างกับเราหมายถึงว่าเค้ากำลังโจมตีเรา


## Team Development
เพิ่มพูนทักษะให้กับคนในทีมและกระตุ้นให้คนเสนอไอเดียเพื่อแก้ปัญหาใน project

### ถ้ามี skill นี้น้อย
เราเน้นการแจกงานให้คนในทีมโดยที่รู้ว่าเค้าทำได้พร้อมกับบอกไปเลยว่าต้องทำอะไรยังไงบ้างมากกว่าให้เค้าลองผิดลองถูกเพื่อหาวิธีใหม่ ๆ โดยไม่ต้องขอนุญาตเรา
- จุดแข็งคือมีความเสี่ยงน้อยที่ทีมจะล่ม แต่ละคนเข้าใจว่าจะต้องทำยังไงบ้าง
- จุดอ่อนคือคนในทีมอาจจะรู้สึกว่าไม่ได้ดึงศักยภาพของตนเองออกมาใช้มากพอ เกิดอาการเบื่อและไม่อยากที่จะพัฒนา requirement ใหม่ ๆ ตามที่ลูกค้าต้องการ

### ถ้ามี skill นี้มาก
เรากระตุ้นให้คนเสนอไอเดียและเรียนรู้จากความผิดพลาด ให้อิสระในการทำชิ้นงานยาก ๆ เพื่อเพิ่มพูนทักษะ ในขณะเดียวกันก็ปกป้องทีมไม่ให้ทำอะไรเสี่ยงต่อหน้าที่การงานตัวเอง
- จุดแข็งคือทุกคนจะเก่งขึ้น พร้อมชนกับปัญหาใหม่ ๆ เกิดเป็น culture ใหม่ในองค์กร
- จุดอ่อนคือมีความเสี่ยงมากขึ้นที่ทีมจะล่มเพราะไม่สามารถทำชิ้นงานที่ยากเกินไปสำหรับเค้าได้ เกิดเป็นความเครียดและกดดันในเวลาต่อมา

### แนวปฏิบัติในการพัฒนา skill นี้
- Catchup กับคนในทีมเพื่อให้งานที่ท้าทายตามความอยากลองของเค้า และหาช่องทางในการช่วยเค้าฝึกฝนทักษะเพิ่มเติม
- เมื่อคนในทีมพูดถึงปัญหาขึ้นมา ให้ถามเค้าก่อนเลยว่า "มีคำแนะนำว่าจะแก้ปัญหานี้ยังไง"
- สร้างกรอบพื้นที่ให้กล้าลองผิดลองถูกแเผื่อถ้าพลาดก็ยังไม่เสียหายมาก
- เมื่อเกิดความผิดพลาดขึ้น ให้หลีกเลี่ยงการ "ล่าแม่มด" แต่ให้ทีมถอดบทเรียนนั้นแทน


# Expert Mode

## Strategic Thinking
วิเคราะห์ปัญหาและต้นตอในภาพใหญ่จากนั้นหาแนวทางในการแก้ปัญหาที่มีผลต่อองค์กรต่อไป

### ถ้ามี skill นี้น้อย
เราสนใจการแก้ปัญหาที่เฉพาะหน้าที่ชัดเจนมากกว่าปัญหากว้าง ๆ ที่คลุมเครือโดยใช้ประสบการณ์ในอดีตมากกว่าการวิเคราะห์
- จุดแข็งคือทีมจะได้ focus กับวิธีแก้ปัญหาที่จับต้องได้ทำแล้วได้ประโยชน์ทันที ไม่ต้องปวดหัวกับ tactic ซับซ้อน หรือเถียงกันในด้านทฤษฎี
- จุดอ่อนคืออาจจะพลาดโอกาสประสบความสำเร็จระยะยาว หรือปรับตัวเนื่องจากสภาพตลาดที่เปลี่ยนไป ทำให้เกิดโอกาสที่จะแพ้คู่แข่งได้

### ถ้ามี skill นี้มาก
เราเน้นการมองปัญหาในภาพใหญ่เพื่อวิเคราะห์ไปถึงต้นตอจริง ๆ เป็นคนขี้สงสัยและสนใจการแก้ปัญหาที่ซับซ้อน
- จุดแข็งคือทีมได้วิธีแก้ปัญหาแบบแปลกใหม่ ปรับได้ตามสภาพตลาดที่เปลี่ยนไปในอนาคต มีข้อมูลและตัวเลขมาเพิ่มความน่าเชื่อถือ
- จุดอ่อนคือทีมปวดหัวกับ tactic และทฤษฎีอันซับซ้อน มีโอกาสที่จะมองข้ามปัญหาธรรมดา ๆ แต่สำคัญ วิธีแก้ปัญหาดูดีแต่อาจจะทำไม่ได้ในทางปฏิบัติ

### แนวปฏิบัติในการพัฒนา skill นี้
- นำ [SWOT analysis](https://en.wikipedia.org/wiki/SWOT_analysis) หรือ [Force-field analysis](https://en.wikipedia.org/wiki/Force-field_analysis) มาใช้กับทีม
- ถ้าเป็น leader ให้ฝึกทักษะ problem solving ในรูปแบบกลุ่ม
- ติดตามข่าวสารเพื่อทันกระแสโลกให้เราสามารถปรับแผนของเราได้ทัน


## Decision Making
ชั่งน้ำหนักข้อมูลแล้วตัดสินใจโดยไม่ลังเลในสถานการณ์หน้าสิ่วหน้าขวาน

### ถ้ามี skill นี้น้อย
เราใช้เวลานานในการตัดสินใจ เมื่อไม่มีข้อมูลมากพอหรือเจอความขัดแย้งก็จะขอเลื่อนการตัดสินใจไปก่อนเพื่อรอข้อมูลเพิ่มเติม จะรู้สึกลำบากใจถ้าต้องตัดสินใจ ณ ตอนนั้นทันที
- จุดแข็งคือมีโอกาสได้ผลลัพธ์จากการตัดสินใจได้ดีกว่า ไม่พาทีมไปเสี่ยงจนกว่าจะมั่นใจ
- จุดอ่อนคือทีมเสียความมั่นใจในตัวเราถ้าเราโลเล และ project อาจจะไม่สามารถเดินต่อได้เนื่องจากขาดแนวทางที่ชัดเจน

### ถ้ามี skill นี้มาก
เราใช้เวลาแปบเดียวในการตัดสินใจ กล้าได้กล้าเสีย
- จุดแข็งคือทีมมั่นใจในตัวเรา และ project มีแนวทางที่ชัดเจนเดินหน้าต่อไปได้
- จุดอ่อนคือมีโอกาสได้ผลลัพธ์จากการตัดสินใจได้ไม่ดีที่สุด

### แนวปฏิบัติในการพัฒนา skill นี้
- ตั้ง deadline กับคนในทีมเพื่อลงมือตัดสินใจภายในกรอบที่กำหนด
- ถ้าการตัดสินใจ ณ ตอนนั้นทันทีมีความเสี่ยงมากเกินไป ให้หาวิธีอื่น ๆ ในการลดความเสี่ยงเหล่านั้นนอกเหนือจากเลื่อนการตัดสินใจออกไปอย่างเดียว
- แบ่งปัญหาใหญ่เป็นปัญหาเล็ก ๆ สรุปข้อดี-ข้อเสียของแต่ละ option เพื่อจะตัดสินใจได้ง่ายขึ้น
- ถ้าต้องตัดสินใจในการประชุม ก่อนหน้านั้นให้เราตัดสินใจอันที่จะเป็นไปได้มากที่สุดมาก่อน แล้วก็ทำการบ้านมาเพื่อให้เริ่มประเด็นได้ง่ายขึ้น


## Influence
โน้มน้าวและเจรจากับคนอื่นให้ได้มาซึ่งผลลัพธ์ที่ต้องการผ่านการประชุมหรือพูดคุย 

### ถ้ามี skill นี้น้อย
เน้นเข้าร่วมไม่เน้นโต้แย้ง ให้ค่ากับความคิดเห็นต่างของคนอื่น
- จุดแข็งคือเราเข้ากับคนอื่นได้ง่าย พร้อมจะยิดหยุ่นประนีประนอมให้ project เดินต่อได้
- จุดอ่อนคืออาจจะลำบากถ้าจะขอให้คนอื่นทำตามเราเพราะเราอาจจะขายไอเดียไม่เก่ง

### ถ้ามี skill นี้มาก
เป็นผู้นำที่ยึดมั่นในความคิดของเรา ชัดเจนในแนวทางและความเชื่อ พร้อมเถียงและชนเพื่อเจรจาให้ได้ตามเป้าหมายของตน
- จุดแข็งคือทีมเห็นความคิดและแนวทางชัดเจน ทีมได้คนเจรจาเก่งได้ประโยชน์เยอะ
- จุดอ่อนคืออาจจะเกิดคลื่นใต้น้ำและดูเป็นคนที่ทำงานด้วยยากเพราะขัดกับคนอื่นและเอาแต่ใจ

### แนวปฏิบัติในการพัฒนา skill นี้
- ก่อนที่จะโน้มน้าวใครให้จดหรือนึกถึงข้อเห็นต่างที่อาจจะเกิดขึ้นไว้ก่อน พร้อมข้อดี-ข้อเสียของแต่ละ option และแผนสำรองเผื่อต้องประนีประนอม
- ทดสอบว่าเค้าเห็นด้วยกับเราไหมด้วยการให้เค้า drive ในสิ่งที่จะเริ่มทำ ถ้าเค้าดูไม่สบายใจให้ถามเค้าเพื่อเข้าใจถึงเจตนาเบื้องหลัง
- ฝึกฝนการโน้มน้าวด้วยการเล่นบทบาทสมติกับเพื่อนร่วมทีมหรืออาสาไปจับงานขายไอเดีย หรือธุรกิจใหม่ ๆ จากนั้นให้เพื่อนวิเคราะห์เราเพื่อนำไปปรับปรุงต่อไป


## Change Driving
ขับเคลื่อนการเปลี่ยนแปลงด้วยการนำเสนอข้อปรับปรุงด้วยวิธีใหม่ ๆ ที่ไม่ติดอยู่กับกรอบการทำงานเดิม ๆ

### ถ้ามี skill นี้น้อย
เราชอบทำงานในกรอบ ไม่ค่อยชอบการเปลี่ยนแปลง ชอบงานที่มีแนวทางและ guideline ที่ชัดเจนและพิสูจน์ว่ามันก็ประสบความสำเร็จมาเป็นระยะเวลานานพอสมควร
- จุดแข็งคือทีมมีความเสี่ยงต่ำ ถ้าเกิดการเปลี่ยนแปลงที่จำเป็นเท่านั้น
- จุดอ่อนคือทีมปรับตัวช้าตามกระแสไม่ทัน มีโอกาสที่จะพลาดการปรับปรุงอะไรที่จำเป็น

### ถ้ามี skill นี้มาก
เราไม่ลังเลที่จะลองเส้นทางใหม่ ๆ ค้นคว้า technology ที่ทันสมัยสุด เพื่อเปลี่ยนแปลงสิ่งที่เป็นอยู่ให้ดีขึ้น
- จุดแข็งคือปรัยตัวตามกระแสได้เร็ว project พัฒนาได้อย่างต่อเนื่อง มีโอกาสที่จะได้ยกเครื่องจุดอ่อนขององค์กร
- จุดอ่อนคือเกิดความเสี่ยงที่จะลงทุนเปล่าเพราะยังไม่ได้ลองวิธีอื่น ๆ

### แนวปฏิบัติในการพัฒนา skill นี้
- ปันเวลาไปพูดคุยกับลูกค้าของเราเพื่อเข้าใจว่าเขามีอุปสรรคในการใช้งานระบบเราไหม
- ทำแบบทดสอบเพื่อหา bottleneck ของระบบทั้งในด้านคน process และ technology แล้วหาว่าเราสามารถปรับปรุงตรงไหนได้บ้าง
- ตั้งเกณฑ์ในการวัดประสบความสำเร็จของ team ที่สอดคล้องกับแนวทางขององค์กร แล้ว update ให้ทีมดูทุกเดือน


## Business Building
ขวนขวายหาโอกาสให้กับทีมเพื่อสร้าง product ที่ตอบโจทย์กับคนในและนอกองค์กร

### ถ้ามี skill นี้น้อย
เราสนใจในการพัฒนาระบบภายในองค์กรมากกว่าจะไปหาลูกค้าใหม่ ๆ ในทีมมีตำแหน่งและบทบาทชัดเจน
- จุดแข็งคือทีมมีความเสี่ยงต่ำ ไม่เสียเวลาไปเข้าสังคมมากมาย เน้นการทำของที่มีอยู่ให้มันดีขึ้นไปเรื่อย ๆ
- จุดอ่อนคืออาจจะตามกระแสไม่ทัน ยืนระยะได้ไม่นาน หรือทำชิ้นงานแล้วเริ่มไม่ตอบโจทย์ลูกค้าใหม่ ๆ

### ถ้ามี skill นี้มาก
เราไปหา connection ใหม่ ๆ เพื่อไปหาลูกค้าใหม่ ๆ เพื่อสร้างธุรกิจใหม่ในองค์กร ในทีมไม่เน้นตำแหน่งแต่เน้นว่า "ทำยังไงก็ได้ให้องค์กรบรรลุเป้าหมาย"
- จุดแข็งคือมีโอกาสสร้างพื้นที่และรายได้ใหม่เข้าองค์กรมากขึ้น ชิ้นงานตอบโจทย์ลูกค้าใหม่มากขึ้นตามกระแสที่เปลี่ยนไป
- จุดอ่อนคือทีมอาจจะต้องรับงานหนักขึ้น เกินเป้าหมายของทีมนั้น ๆ ไป

### แนวปฏิบัติในการพัฒนา skill นี้
- พูดคุยกับลูกค้าทั้งในและนอกทีมว่าเค้าติดปัญหาใหม่ ๆ อะไรบ้าง สิ่งที่เป็นอุปสรรคในตอนนี้คืออะไร
- ค้นคว้าหาว่าคู่แข่งขององค์กรเราเขาทำอะไรบ้างทั้งในและต่างประเทศ
- เน้นย้ำกับทีมว่า "ทุกคนมีส่วนช่วยให้ลูกค้าประสบความสำเร็จในการใช้งานระบบของเรา"


## Organisation
วางแผนอย่างเป็นระบบเพื่อให้งานเสร็จลุล่วงตามงบและ deadline ที่ได้ตั้งไว้

### ถ้ามี skill นี้น้อย
เราเน้นทำเนื้องานแล้วให้คนอื่นมาเก็บรายละเอียดทีหลัง เน้นแก้ปัญหาเฉพาะหน้า
- จุดแข็งคือเราไม่เสียเวลากับรายละเอียดที่ไม่สำคัญ ไม่จมอยู่กับการวางแผนแบบไม่รู้จบ
- จุดอ่อนคืองานเก็บไม่เนียน มีโอกาสพลาด deadline หรืองบหมดก่อนเพราะไม่ได้เตรียมการณ์กับเหตุการณ์ไม่คาดฝัน

### ถ้ามี skill นี้มาก
เราเน้นลงรายละเอียด คิดเผื่อล่วงหน้าไว้ทุกสถานการณ์ ตรวจสอบว่างานเก็บเนียนหมดแล้วและดูสถานะเพื่อตรวจสอบว่างานเสร็จทันไหม
- จุดแข็งคือมีความเป็นระบบระเบียบ ทีมรับมือกับเหตุการณ์ไม่คาดฝันได้ดีขึ้น
- จุดอ่อนคือดูเจ้าระเบียบ แผนที่วางไว้ดูงงจับต้องไม่ได้ ทำให้ทีมปวดหัว

### แนวปฏิบัติในการพัฒนา skill นี้
- จัดการและวางแผนเวลาด้วยเครื่องมือ [Gantt Chart](https://en.wikipedia.org/wiki/Gantt_chart) เพื่อช่วยแบ่งงานออกเป็น phase ตาม schedule ให้ดูง่ายขึ้น จากนั้น share ให้ทีมเข้ามาดูได้เรื่อย ๆ
- ใช้เครื่องมือ productivity เข้ามาช่วยวางแผนเรื่องต่าง ๆ เช่น time tracking, focus time, project management tool เป็นต้น


# Emotional Intelligence

## Emotional Resilience
เก็บอารมณ์และไม่แสดงอาการออกไปเมื่อได้รับอะไรแย่ ๆ มา มองโลกในแง่ดีเมื่อเกิดปัญหา

### ถ้ามี skill นี้น้อย
เราเก็บทรงไม่ค่อยอยู่ คนอื่นดูออกว่าเราอยากจะกรี๊ดออกมา
- จุดแข็งคือปากเราตรงกับใจ คิดยังไงก็พูดอย่างงั้น มีอารมณ์ร่วมกระตือรือร้น คนอื่นจะรู้ว่าเราคิดยังไงกับเขาจริง ๆ
- จุดอ่อนคือคนอื่นจะรู้ว่าเราคิดยังไงกับเขาจริง ๆ ซึ่งเป็นดาบสองคม และมีโอกาสที่จะเสียโอกาสดี ๆ เพราะอารมณ์ชั่ววูบ

### ถ้ามี skill นี้มาก
เราแข็งแกร่งใครทำเราเจ็บหรือหัวร้อนไม่ได้ คนอื่นจะดูไม่ค่อยออกว่าเรารู้สึกอย่างไร ตอบสนองต่อคำติชมได้ดี
- จุดแข็งคือดูน่าเชื่อถือในสถานการณ์หน้าเสี่ยวหน้าขวาน
- จุดอ่อนคืออาจจะดูเป็นคนเย็นชา ไม่สามารถพูดปลุกใจคนด้วยอารรมณ์ได้

### แนวปฏิบัติในการพัฒนา skill นี้
- หลีกเลี่ยงการเอาคำวิจารณ์มาตีความว่าเค้ากำลังด่าที่ตัวเรา
- เมื่อรู้สึกขึ้น ให้หยุดคิดหายใจเข้าลึก ๆ แล้วเปลี่ยนเรื่องหรือไม่ก็ขอไปพักเพื่อสงบสติก่อน
- เวลาพูดให้ระวังน้ำเสียงอย่าขึ้นหรือเสียงดังมากเกินไป
- เวลาได้รับ feedback มาอย่าเพิ่งตั้ง guard ด้วยการไปเถียง แต่ให้เปิดรับและขอบคุณเค้าที่ให้ feedback มา


## Human Insight
เข้าใจพฤติกรรมของคนเพื่ออ่านความรู้สึกและเจตนาของคนอื่น คาดเดาได้ว่าคนอื่นจะตอบโต้อย่างไร

### ถ้ามี skill นี้น้อย
เราดูเป็นคนซื่อ ๆ จริงใจไม่ซับซ้อน ไม่เข้าไปปั่นหัวคนอื่น
- จุดแข็งคือเราดูไว้ใจได้ สามารถ focus กับงานตรงหน้าได้
- จุดอ่อนคืออาจจะโดนคนอื่นหลอกใช้ง่าย ไม่ค่อยรู้สึกรู้สาอะไรกับปัญหาของคนในทีม

### ถ้ามี skill นี้มาก
เราปลุกใจคนอื่นเก่งเพราะมองคนขาด ใช้เวลาวิเคราะห์คนและคาดเดาการตอบสนองของเค้า สามารถเปลี่ยนตัวเองให้ไหลไปตามสถานการณ์ได้
- จุดแข็งคือมีโอกาสประสบความสำเร็จในการโน้มน้าวมากขึ้น สามารถเอาลูกค้าที่ทำงานด้วยยากอยู่
- จุดอ่อนคือเรามีโอกาสไปตีความคนผิด คนอื่นอาจจะมองว่าเราเป็นคนขี้สงสัยคนอื่นตลอดเวลา

### แนวปฏิบัติในการพัฒนา skill นี้
- ก่อนเข้าประชุมสำคัญ ๆ ให้คาดเดาการตอบสนองของเค้าหลาย ๆ ด้าน
- สังเกตสีหน้า อากัปกริยา สภาพแวดล้อมที่เค้าอยู่
- วิเคราะห์เจตนาของลูกค้าที่เราคิดว่าทำงานด้วยยากด้วยการเอาใจเค้ามาใส่ใจเรา


## Stress Management

### ถ้ามี skill นี้น้อย
- จุดแข็งคือ
- จุดอ่อนคือ

### ถ้ามี skill นี้มาก
- จุดแข็งคือ
- จุดอ่อนคือ

### แนวปฏิบัติในการพัฒนา skill นี้


## Team Energising

### ถ้ามี skill นี้น้อย
- จุดแข็งคือ
- จุดอ่อนคือ

### ถ้ามี skill นี้มาก
- จุดแข็งคือ
- จุดอ่อนคือ

### แนวปฏิบัติในการพัฒนา skill นี้


## Building Trust

### ถ้ามี skill นี้น้อย
- จุดแข็งคือ
- จุดอ่อนคือ

### ถ้ามี skill นี้มาก
- จุดแข็งคือ
- จุดอ่อนคือ

### แนวปฏิบัติในการพัฒนา skill นี้


# ???

## Achievement

### ถ้ามี skill นี้น้อย
- จุดแข็งคือ
- จุดอ่อนคือ

### ถ้ามี skill นี้มาก
- จุดแข็งคือ
- จุดอ่อนคือ

### แนวปฏิบัติในการพัฒนา skill นี้


## Proactive Energy

### ถ้ามี skill นี้น้อย
- จุดแข็งคือ
- จุดอ่อนคือ

### ถ้ามี skill นี้มาก
- จุดแข็งคือ
- จุดอ่อนคือ

### แนวปฏิบัติในการพัฒนา skill นี้


## Social Interaction

### ถ้ามี skill นี้น้อย
- จุดแข็งคือ
- จุดอ่อนคือ

### ถ้ามี skill นี้มาก
- จุดแข็งคือ
- จุดอ่อนคือ

### แนวปฏิบัติในการพัฒนา skill นี้


### Belbin’s team roles
- Coordinator
- Shaper
- Plant
- Monitor-Evaluator
- Resource Investigator
- Team Builder
- Completer
- Implementer
- Coordinator
